 
	 
Előszó 
Sokat járkáltam szerteszét a világban. Álltam a San Genaro-templom 
erkélyén, bámultam a dicső Nápolyt s kék tengeröblét, az olthatatlan tüzü 
Vezuvval, Sorrento sötétzöld olajfaerdőivel, Castellamare és Posilippo piros-fehér 
házaival beszegve. A Szent Péter-templom tetejéről hallgattam a harangok zúgását, 
melyek a föltámadást hirdették az örök város lakóinak. A Mont-Martre csúcsáról 
bámultam le a világ fővárosának lázas nyüzsgésére. A norvég fjordok közt h 
allgattam az északi szél üvöltését, mely tán azért fájdalmasabb ott 
fönt, mert a szélvész testét az éles sziklák megtépik... 
És mégis, és mégis... Mikor hazatértem csöndes otthonomba, éjszakai 
álmaimba nem lopóztak be Nápoly szépségei, Róma nagy emlékei, Páris gyönyörei s 
Norvégia vad tájai. Ébren, emlékemben sokszor visszavarázsoltam a napokat, 
melyeket ott töltöttem. De álmaim máshová vezettek. 
Évekkel ezelőtt a Hargitán, a nagy székely havason utaztam keresztül. 
Teljes pompájában állt az erdő, az ég felhőtlen volt s a hálás madarak legszebb 
dalukkal dicsérték a Teremtőt. S mikor lassan kapaszkodtunk fölfelé, egyszer csak 
egy sírdombot pillantok 
meg, korhadt fakereszttel. Azután egy másik sírdomb, harmadik sír... 
negyedik sír... kereszttel vagy anélkül... A kocsis megemeli kalapját. 
- Micsoda sírok ezek? 
- Honvédsírok. 
- Kik vannak alattuk eltemetve? 
- Ki tudná a nevüket megmondani? Negyven eszte 
ndeje annak, uram. Elestek a forradalomban. Isten nyugosztalja meg 
őket haló porukban. 
- Amen. 
Hallgatagon haladtunk odább, a vadvirágos sírok elmaradtak. 
...És amikor Branyiszkó csúcsán átkeltem, megint csak ott láttam a 
vadvirágos, elhagyott, besüppedt 
sírokat, korhadt, félredőlt fakereszttel... A fuvaros megemelte 
süvegét és keresztet vetve magára, imádkozott az ismeretlen halottakért... 
Hallgatagon haladtunk tovább, a vadvirágos sírok elmaradtak. 
Elmaradtak ébrenlétem óráiban is, de álmaimban ezek kere 
stek föl a nem a boulevardokon, a korzókon és a galeriák alatt, hanem 
elhagyott temetőkben és széttaposott sírok közt bolyongtam álomvilágomban. 
...Egy holdvilágos tavaszi estén Nagykátáról Pándra mentem 
parasztszekéren. Szalmán fekve szundikáltam, amikor a kocsi megállt. 
- Hol vagyunk? 
- A Tápió hídja előtt. 
...Ott álltunk a tápió-bicskei csatasíkon. A hold sárga fénye vonta 
be két oldalt a mezőt. És amint fölemeltem a fejemet, a sárga fényben újra 
megjelentek a korhadt fakeresztek, a behorpadt sírok... egy... tíz... S mikor 
fölugrottam és szétnéztem, szemem előtt, jobbra és balra, előttem és mögöttem a 
névtelen halottak keresztjeinek százai, ezrei sorakoztak egymás mellé... mintha 
tekintetem előtt megnyult volna a határ... a végtelenségbe láttam... az e 
g 
ész ország megnyílt előttem... s a meredek bércekről, a csöndes 
völgyekből erdők alól, patakok és zuhatagok mellől névtelen fakeresztek tárták 
felém száraz, fekete karjukat... 
És ekkor megértettem, hogy mit mondanak ezek a fakeresztek. 
Az ismeretlen hősök, 
a névtelen vértanuk, a kicsinyek, az elfeledettek emelik felém 
száraz csontkarjukat. 
Azok, akik ezrével hullottak el a mezőn s jeltelen sírokban alusszák 
örök álmukat. 
Azok, akik kimentek, a hír, a dicsőség legkisebb reménye nélkül... 
csak szenvedés, csa 
k halál várt rájuk... de a nemzet becsületét megmentették. 
Azok, akiknek csontjaikból emelkedtek a hadvezérek és államférfiak 
nagyságát hirdető emlékoszlopok s akiknek a dicsőségéről talán csak az esti szellő 
tud, mikor a sírjukon fakadt virágokkal suttog 
va játszadozik. 
És akkor fölemelkedtem, levettem a kalapomat és két ujjamat a sápadt 
holdvilág felé emelve megfogadtam, hogy ami tehetséget Isten belém adott, azt a 
tehetségemet arra fogom használni, hogy az utolsó nemzeti éposz kicsiny alakjainak 
egy szerény monumentumot fogok állítani. 
Így született meg ez a könyv. 
Vannak benne való történetek, poros aktákból, egykoru levelek 
megsárgult betűiből, még élő kortársak szóbeli előadásaiból kihámozva. Vannak 
benne fantasztikus históriák, melyekkel az akkori emberek szilaj lelkét óhajtottam 
jellemezni... Némelyik történetb 
e 
n a magam merész álmait regélem el... Itt-ott vidámabb húrok 
pendülnek meg a mindennapi tábori életnek, a jókedvű, egyszerű katonafiúk, 
nemzetőrök gondolkodásmódjának ecsetelésére... 
Szivemből jött. Fogadják a szivükbe. 
Budapest, 1899, február 17. 
R. V. 
A sztrecsnói piros virágok 
I. 
Néha valami nagy szomorúság fog el. Mikor a gyermekeim vidám 
szemébe nézek és együgyű fecsegésüket hallgatom, eszembe jut, hogy oly szép az 
élet és oly rövid. Megszületünk, kimászunk egy kicsit a melegre sütkérezni, 
aztán rögtön visszatérünk a megsemmisülésbe. Mikor holdas éjjel elkésett 
madarakat látok a holdsugáron átsurranni, mindig az emberi élet jut az eszembe. 
Az is ilyen. Jövünk a sötétségből, egy pillanatra föltűnünk a világosságban, 
aztán megint elnyel a sötétség. Ho 
nnan jöttünk, hová megyünk: ezt a két titkot nem tudjuk 
kideríteni. 
De vannak fáradt és unott pillanataim, mikor az életet hosszúnak 
találom és szeretném, ha már én is ott volnék abban a végtelen fekete 
zarándoklatban, amely örökkön-örökké a temető felé önti meg nem apadó tömegeit. 
Amikor megunom a ziháló mellel és sápadt arccal futkosó embereket. Megunom ezt 
a hideg kővárost, beteg pompájával és örökös kábító zajával. 
Ilyenkor eltűnök innen és senki sem tudja, hová lettem. Kifekszem 
Lagosta sziklás partjára s a kék Adria mélységébe bámulok. Vagy elbujok a 
délibábos róna egy kis tanyájába s barna parasztokkal egy tálból eszem a 
csillagos ég alatt. Vagy fölhatolok a Kárpátok legmagasabb ormaira s hallgatom 
az erdő zúgását, a vizesések moraját és a sasok éles 
kiáltásait. 
És ezekről a helyekről elfeledett, régi történeteket hozok haza. 
Sohase tudom, hogy a tenger mormolásából értettem-e ki, a zúgó erdő mesélte-e 
el, vagy öreg pásztorok zümmögték a fülembe holdas éjszakán. 
Ezt is így hallottam, vagy talán álmodtam? 
II. 
A Kárpátok közt barangoltam. Nagy hegyeket hágtam át és embertelen 
vidékeken rejtőztem napokig. És egy napon tetőre értünk, amelyet mély út szelt 
keresztül és vezetőm, az öreg szepesi polgár, Zimmer Krisztián, lemutatva a 
völgyekre, szóla: 
- Nézd, uram, az ott Lengyelország. Itt állunk Magyarország 
határán. 
Sokáig kalandozott tekintetem az idegenben, végre kifáradt és 
visszaesett a közelre. Akkor láttam bámulva, hogy a tető, amelyen 
heverünk, 
csupa piros virágot terem. 
- Nézd öreg, ilyet még nem láttam, ezen a hegyen csupa piros virág 
terem. 
- Bizony, nincs abban egy szál sem fehér, kék vagy sárga. 
- És te ezen nem csodálkozol? 
- Nem. 
- Tudtad? 
- Tudtam. És te nem hallottad volna soha hírét a sztrecsnói piros 
virágoknak? 
- Nem. 
- Valami történetük van? 
- Van. 
Az öreg a földet piszkálta a hosszú botjával, aztán csak úgy 
magában mormogva folytatta: 
- Ti urak, kik a nagy kőházakban egymás fölött laktok, nem 
ismeritek a földet. Azt hiszitek, hogy annak nincs is esze... Pedig van. A föld 
tudja, mit csinál. A mi falunkban a temető kétfelé van osztva. Az egyik felibe 
csak gyereket temetnek... Ebbe a fel 
i 
be tavasszal csupa fehér virág terem. Olyan szép ilyenkor a 
temető, mintha friss hó takarná... És egész nyáron ilyen marad. Míg rá nem esik 
a hó. És a télben is olyan, mintha tele volna fehér virággal. A tiszta, 
ártatlan lelkek minálunk örökké fehér halot 
t 
i lepel alatt alusszák álmukat... Mikor én kis gyermek voltam, a 
sztrecsnói temetőn is mindenféle színű virág megtermett, de most nem tud ott 
másszínű teremni, mint piros, mert ezt a földet nagyon sok vér öntözte. 
- Tovább, tovább! 
Oda csúsztam eléje, rász 
egeztem tekintetemet és ő lassú, töredezett hangon tovább 
beszélt. 
III. 
A sztrecsnói tetőt őrizte Szeredai János kapitány hetvenkét 
honvéddel és egypár száz rosszul fegyverzett nemzetőrrel. 
Két lovas volt velük, ezeket Szeredai leküldte a lengyel 
völgyekbe, hogy hamar hírt hozzanak, ha onnan valami baj közeledik. 
Már akkor az ország az orosz betörést várta. 
Egy reggel sebes vágtatva érkezik a két lovas és jelenti 
Szeredainak, hogy a töméntelen orosz elöntötte a völgyeket és lassan emelkedik 
fölfelé. 
A regg 
eli ködön át távol trombitajelek és erős zúgás hatoltak föl a 
tetőre. 
Már jönnek! 
Szeredai összegyűjtötte a nemzetőröket és így szólt: 
- Barátaim, ezennel megparancsolom, hogy menjetek haza, 
görbítsétek helyre a kaszátokat, tegyétek el fejszéteket, rejtsétek el 
puskátokat. Nektek feleségetek, gyermekeitek vannak, nem tarthatlak itt 
benneteket. Fordulj, indulj! 
A nemzetőrök elvonultak. A százados csak egy öreg parasztot 
tartott ott. Aztán riadót fuvatott a kürtösökkel s a front előtt így 
szólt: 
- Fiaim! Hetv 
enhárman állunk e helyen és onnan alulról, a ködből százezer orosz 
közeledik ránk. De nekünk szembe kell szállnunk e haddal, nehogy a büszke 
cárnak azt jelentse a vezére, hogy kardcsapás nélkül nyomult át Magyarország 
határán. Nekünk meg kell őket állíta 
nunk... meg kell nekik mutatnunk, hogy csak úgy tudtak behatolni e 
haza földjére, hogy mindnyájunkat felkoncoltak. Hadd lássák, hogy olyan 
nemzettel lesz dolguk e hegyeken túl, amely meg tud halni a szabadságáért. 
...A fiatal gyerekekből álló kopott csapat égő tekintete a 
kapitányra tapadt. 
- Fiaim! A mi hazánknak vége. Oly erővel jönnek ránk, hogy el kell 
buknunk. 
Az örökké vidám Farkas Balázs, a barnaarcú sárospataki diák, 
türelmetlenül megdöngette puskájával a földet és belekiáltott: 
- Kapitány uram, ne cifrázd. Fiúk: Éljünk-e tovább haza nélkül, 
vagy meghaljunk a hazáért? 
- Haljunk meg a hazáért! - kiáltott a kis csapat. 
- Fiaim, - folytatta a kapitány megindultan, - ti bár vén katonák, 
de fiatal legények vagytok. Az egész élet előttetek van még... aki el akar 
menni, ezennel elbocsátom... a legtöbbnek közületek öreg édesanyja, édesapja 
van otthon, soknak menyasszonya, testvérei. Aki akar, elmehet. Senkit nem ér a 
gyávaság vádja, hisz száz csatában megmutattátok, hogy hősök vagytok. 
Senki se mozdult. 
- Fi 
aim! - szólt Szeredai, - akkor búcsúzzatok el szeretteitektől. Ezt 
az öreg embert itt tartottam, hogy a leveleiteket elvigye. 
És a tizenhét-tizennyolcéves diákgyerekek leültek és borjújokra 
fektetett papíroson megírták utolsó levelüket. Az a barnaarcú fiú a sárospataki 
kollégiumhoz címezve megírta sebtiben, hogy most készül meghalni a hazáért 
Szeredai János hetvenkét társával. Azután beleírta valamennyinek a nevét, 
rátette a dátumot és beragasztotta a levelet. De még ráért öt-hat más levelet 
is írni nehézk 
ezű paraszt honvédek helyett is és olyan szépen megírta, hogy ne 
sirasson édes szülém, mert én a hazámért estem el, de ne feledje el, hogy 
engedelmes jó fia voltam és imádkozzék érettem. 
Szeredai pedig kiállt az oromra és messzelátójával a völgyeket 
kémlel 
te... Most szakadtak szét az összes ködfelhők... az aranyos nap 
betűzött egyszerre a mélységbe és - ott állt alant csillogó fegyverben ezernyi 
ezer katona. 
A honvédek riadója megállította őket, támadásra készültek. 
- Készen vagytok? 
- Készen. 
- Márton! 
Az 
öreg paraszt, aki folyton a szemét törülgette, odajött. A fiúk 
nagy bőrtarisznyájába rakták levelüket. 
- No most, Márton, sebes léptekkel, egy-kettő, hogy kendet is itt 
ne szorítsák. 
- Nem maradhatnék én is itt, kapitány úr? - kérdé gyönge 
hangon. 
- Nem, - 
felelt kurtán Szeredai, ezzel hátra vonszolta, egy összekötözött 
hajcsomót, az óráját, a gyűrüit s egy levelet adott át neki, - ezt a 
feleségemnek adja át. Előre, gyorsan! 
Az öreg lehajtott fejjel botorkált le a dombról s eltünt az 
erdőben. 
- Vigyázz! Moz 
ognak! - kiáltott az őr az ormon. 
Mindenki hű puskájához nyúlt s gondosan megvizsgálta. Azután a 
patrontáskára került a sor: hány orosz halála rejlik benne. S mialatt az oromra 
állított dobosok és trombitások teljes erővel verték és fújták a honvéd-riadót, 
a kis csapat lekuszott a mély útba, amelynek a lengyel határ felé eső torka 
kövekkel, nagy szálfákkal el volt torlaszolva. 
Egyszerre csak megszólaltak az alsóbb dombokon az orosz bombavető 
mozsarak s a lövegek ott robbantak szét a sztrecsnói tetőn. A riad 
ó elhallgatott. A két dobos jóformán gurulva érkezett a 
csapathoz. 
- Hát a trombitások? - szólt Szeredai. 
- Meghaltak, - felelt az egyik dobos s puskájával fölfelé 
mutatott. 
Odanéztek. Az egyik trombitást futtában ütötte le a halálos 
szilánk s úgy bukott 
előre, hogy feje az út peremén át lógva, lenézett bajtársaira. A 
halál eltorzította arcát, nyitott szájából vér csöpögött, szemei tágra nyitva 
meredtek a honvédekre, mintha arra vigyázna, hogy meg mernek-e azok is úgy 
halni, mint ő. 
A gyerekek sápadtan néztek össze. 
- Vigyázz! - kiáltott a sárospataki diák, aki az út peremére 
fölkapaszkodott, - gyalogság jön az úton. 
A torlaszon kiki elfoglalta a helyét. 
S míg fönt a dombon robbantak a bombák, előttük a mennydörgő hurrá 
harsant föl s egyszerre száz meg száz 
szürkekabátos katonát láttak feléjük rohanni. 
- Tüzelj! - kiáltott Szeredai. 
A fegyverropogás után sűrű füst borult rájuk. 
- Tölts, tüzelj! - hangzott Szeredai szava. 
Újabb fegyverdördülés. A hurrá elnémult. De az ágyúdörgés és 
bombák süvítése egyre hallatszott. 
A sárospataki diák már fönt hasalt a tetőn és onnan kiabált le a 
szorosba: 
- Az oroszok futva hátrálnak, éljen a magyar! A tisztek 
megállították, rendezik őket. Ágyúkkal jönnek, a többi ágyút is erre igazítják. 
Vigyázz... Átkozott kutya... 
A fiatal diák véresen gurult közéjük. 
- A puskámat! - szólt rekedten, - valami kartács-forgács a 
balkaromat találta, de ezt visszaadom nekik... A puskámat... 
Szeredai megnézte. A bal válla volt átlőve. Félrehúzták. 
A diák hörögve folytatta: 
- Jönnek... Ne törődj 
etek velem... a puskámat... vizet adjatok, vizet... 
A dobos megitatta és megmosta az arcát. 
- Vigyázz! - kiáltott a torlaszon az őr. 
A honvédcsapat két sortüzet adott. Egyszerre a torlasz megrendült, 
majdnem fölrobbant, egyúttal a csapat feje fölött két bo 
mba pattant szét. Az oroszok szembe is ágyúkat raktak, meg a 
bombavető mozsarakat is a torlasz ellen igazították. 
Sűrű füst borította a szoros utat. Szeredai végigtapogatta magát. 
Semmi baja sem volt. Lábainál egész csomó ember vonaglott és jajgatott. A 
kapitány fölfelé kapaszkodott, hogy jobban lásson. Az oszló füstön keresztül 
látta, hogy az oroszok szembe nem támadnak, csak robbanógolyókat lőnek a 
torlaszba... Ellenben az erdő tisztásai tele voltak szürke köpönyegekkel. Ezek 
a megkerülő csapatok volta 
k. 
- Aki él, kapaszkodjék föl a tetőre! - ordított le, - mert itt 
fojtanak bennünket az útban. Rajta, fiúk! 
A fölhívásra valami harminc bódult, puskaporfüstös alak mászott 
föl. Leghátul vonszolta a két dobos a sárospataki diákot, aki lázban égő 
szemekkel ho 
l puskát, hol vizet kért... 
Alig hagyták el a szorost, az orosz ágyúk a szétszórt torlaszt 
fölgyujtották... s a tűz pattogásán és az ágyúk dörgésén keresztül a 
rettenthetetlen csapat borzadva hallotta a lent maradt, súlyosan sebesült 
honvédek kínos jajgatá 
sát, amely lassan-lassan elhalt. Ott égtek! 
A tetőn egymásnak vetett háttal álltak a haldoklók. 
Egyszerre köröskörül az erdőkben megzendült az orosz cári himnusz, 
a zenekarok fujták, az ezredek üvöltötték. S a tető alatt, az erdőszélen, 
köröskörül szuronyerdő jelenik meg. 
Hatalmas hurrá-kiáltás reszketteti meg a levegőt s a szuronyerdő 
sebesen megindul fölfelé. 
Alig voltak harminc lépésnyire. 
Ekkor egy aranysisakos fényes tábornok vágtat ki a tömegből s 
kardjával intve, éles hangon ezt kiáltja: 
- Sztoj! 
A roham megállt. A tisztek a tábornok mellett teremnek. A tábornok 
a maroknyi magyarra mutat. Egy tiszt odalovagolt. 
- Rendez-vous! (Adjátok meg magatokat!) 
- Cél, tűz! - felel Szeredai. 
A magyarok sortüzére köröskörül egy fülsiketítő roppanás 
következik s amikor a füst szétoszlik, nem áll a tetőn senki. A halál egy 
kaszasuhintással valamennyit levágta. Az oroszok lassan közelednek. 
A tábornok odamegy a holttestek közé. 
- Mind meghaltak? - kérdi az adjutánst. 
- Egy él, csak a bal válla van szétroncsolva. De az is el van 
ájulva. 
- Hívd az orvost s úgy kell vele bánni, mintha a mieink közül való 
volna. 
- Tábornok úr, megfujathatjuk a győzelmi himnuszt? 
- Ne fujjatok semmit, - szólt a fényes katona elgondolkozva, - a 
győzelem ezeké a néma halottaké. Ellenben a tilsiti ezredből kétszáz embert 
rendelj ki, hogy tisztességesen eltemessék őket. 
A tábornok jelt ád, az orosz csapatok pedig megkezdték a 
bevonulást Magyarországra. 
IV. 
Az eperjesi orosz-kórházból egy sebesült hivatta a papot és a 
polgármestert. A sebesült Farkas Balázs sárospataki diák és honvéd volt, akit 
az oroszok hoztak magukkal és ápoltak gondosan. 
- Hallottak valamit a sztrecsnói harcról? - kérdé Farkas. 
- Hallottunk. Már az elbocsátott nemzetőrök beszélték, hogy 
Szeredai kapitány ott maradt hetvenkét honvéddel. Aztán egy Márton nevű öreg 
paraszt is beszélt, aki a leveleket hozta. De legtöbbet az orosz tisztek 
beszéltek. 
- Ezt akartam tudni. Maradt valaki bajtársaim közül életben? 
- Nem. A tilsiti ezred tisztjei hetvenkét halottat számláltak 
meg. 
- Tehát én vagyok az egyetlen, aki megélt? 
- Igen. 
- Jó. Most kérem tisztelendő úr és polgármester úr, hallgassák meg 
és jegyezzék föl, hogy fogadta meg Szeredai János és hetvenkét társa, hogy 
meghal és hogy tartotta meg a fogadását. 
És a két tiszteletreméltó f 
érfiú könnyes szemekkel, borzongva hallgatta a sápadt diák 
deliriumos előadását a sztrecsnói harcról. 
Este újra hívták őket a sebesülthöz. Haldoklott. Letépte a 
kötelékeit. Vére elfolyt, szétroncsolt válla üszkösödni kezdett. Töredezett 
hangon így szólt: 
- Megfogadtam. Követni kell bajtársaimat. Várnak. Gyáva volnék. 
Ne... nem maradhatok e... egye... dül... dül... Isten!... 
Meghalt. 
* 
Azóta csak piros virág terem a sztrecsnói tetőn. Én jó Istenem, ha 
minden efajta történetet feljegyeznénk, ebben az országb 
an talán csupa piros virág teremne. 
Sír az erdőben 
Milyen utat tettem... Oh, ha tudnátok, milyen utat tettem... testem 
alig pár órát ment kocsin, de lelkem azalatt elmult századokon robogott 
keresztül. 
Erdélyben jártam, olyan helyeken, merre még a vasút s 
e jár. Hemperegtem illatos mezőin, megfürödtem híves patakjaiban és 
kitágult tüdővel futottam föl magas bérceire. És mikor már minden porcikámat 
teleszívtam az éltető balzsammal, mely e földből és a légből felém áradt, 
fölkiáltottam: 
- Mily boldog vagy nemzetem, hogy mindezt magadénak nevezheted! 
És ekkor hirtelen, minden átmenet nélkül, csüggedés fogott el. Az 
előbbi boldogság helyét végtelen szomorúság fogta el. Nem tudtam megmagyarázni az 
okát. A levegő már nem volt olyan átlátszó, az erdő panaszosan zúgott, s a vidám 
völgyekben lassan-lassan mintha lomha köd nyomult volna előre. 
A kocsimhoz siettem. Valaki ült rajta. Egy ismeretlen. De mintha nem 
lett volna idegen. Meg se ütköztem azon, hogy ott ült. Fölültem melléje szó 
nélkül, a kocsi elindult. 
A nap lebukott, beállt a szürkület és az ismeretlen elkezdett 
suttogni és én mozdulatlanul, némán figyeltem szavára. 
- Nézz körül, embertársam és láss... Romok közt járunk, temetőben 
vagyunk... Nézz oda a csúcsra, egy vár düledékei állanak rajta... elpusztult 
ha 
talom, szétzüllött család jelképe... Nézz oda balra... ott is romra 
esik tekinteted... 
Tágra nyílt szemmel, remegve néztem körül. Mintha a sors szekerén 
vágtattunk volna végig Erdély fölött. És az ismeretlen folytatta suttogásait: 
- Nézd, nézd... egy bezár 
t magyar templom, gyom veri föl az udvarát, kilincse rozsdás... 
Tornyán ott látod az erős buzogányt... de hová lettek a hívek? Elpusztultak... 
szétolvadtak... idegen nyelven imádkoznak, téged nem ismernek, megtagadnak... 
Nézd, nézd ezt a paradicsomi völ 
g 
yet, faluival... Száz év előtt itt édes magyar nótákkal tért haza, 
munkájából a nép... elpusztult, elolvadt, elfelejtette nyelvét, hűtlenné lett 
viseletéhez, elárulta honszerető őseit. 
Hallgattam és remegtem. 
- Nézd, nézd, az elpusztult nemesi udvarházakat... ahol megszülettek 
a Bocskayak, Bethlenek, Báthoryak... üresen állnak, gazdáik kiestek a nemzet 
munkájából, elvesztek a harcokban és szenvedésekben. Ez az a föld, melyen sohse 
volt béke, ez az a föld, melynek minden öröme rövid volt és minden szenvedése 
hosszú... Ez az a föld, melyre tán több vér hullott, mint eső... Ez 
az a külső sánc, melyben ezer év óta folyik a dulakodás, hogy a belső várat a 
magyar megtarthassa. 
És a rettenetes idegen szava úgy hangzott, mint a távoli vészharang 
kongása és amerre m 
utatott, megnyílt előttem a szemhatár s tekintetem a végtelenségbe 
röpült... Láttam ezer romváradat óh Erdély, a letünt vitézi mult fájdalmas 
emlékeit... láttam ezer meg ezer temetődet, hová egész nemzedékek hanyatlottak, 
hogy téged az ellenségtől megvé 
delmezzenek. 
A szürkületre hirtelen sötétség támadt. 
- Szeresd ezt az országot, mert ha Erdély elveszett, Magyarország is 
elveszett, - kongott az idegen hangja. 
Aztán mintha messzebbről kiáltotta volna: 
- Szeresd Erdélyt! 
Körültapogattam a kocsit. Egyedül ü 
ltem rajta. Az erdőkből egy hang csendült meg: 
- Ne hagyjátok Erdélyt! 
S aztán mintha a sziklahegy kiáltotta volna: 
- Anyám, édes anyám! 
Ki volt ez? Ki kiáltotta? Kinek kiáltotta? Istenem: ez az anyjáért 
kiáltozó gyermek sikongatása. Ime, végighömpölyög a patak medre fölött s egyre 
gyöngébben hallik, végre halk sóhajba fúl a jajkiáltás: 
- Anyám, édes anyám! 
Istenem! Ez a te szavad, Erdély! A hősök vérétől itatott föld, mely 
több életet rejt magában, mint amennyit szinén hordoz: életre kel, megszólal, 
segít 
ségért kiált az anyához: Magyarországhoz. 
Csend lett az éjszakában, a rejtelmes hang elhalt. Vérem sebesen 
lüktetett, halántékaim lázban égtek... Megborzadtam önmagamtól... Miért látok én 
mélyebben, távolabbra, mint más? Miért választja ki az én szemem a 
természet pompájából csak a sötét romokat? Miért tör keresztül 
tekintetem a tarkavirágos fákon, hogy a mögöttük levő puszta kastélyokat és 
elhagyott templomokat lássa? Miért látom én sírboltnak a balzsamos völgyet... 
miért, óh miért látok én temetőt ott 
, 
hol a termő barázdák húzódnak... Miért látlak én téged szomorúnak és 
elhagyatottnak Erdély, mikor te oly édes és vidám vagy s a természet ezer 
szépségével ékesen terülsz lábaim előtt? És miért hallom én azt a suttogást, mikor 
senki se beszél? Miért hallo 
k 
én sikoltást, jajkiáltást, mikor az erdő nagy csöndességén kívül 
semmi se vesz körül? 
Én jó Istenem! Miért adtad meg nekem azt a gyötrelmes tehetséget, 
hogy mindig és mindenütt meglássam a kicsinyeket, az elhagyottakat, a fáradtakat, 
a szenvedőket, a küzdőket... s mindig és mindenütt fülembe csengjen 
jajkiáltásuk? 
A kocsi megállt, s a székely fuvaros hátrafordult. 
- Tekintetes úr, esik az eső, talán meghálnánk ebben a 
korcsmában. 
Nagy, erős, régi kőépület előtt álltunk, mely hajdan malom lehetett. 
Háta mög 
ött zúgott a patak. Az ajtóban egy férfi állt s magasra tartott 
lámpással világított elénk. 
- Kapunk éjjeli szállást? - kérdém az embert. 
- Parancsoljon befáradni. 
Egy nagy, négyszögű konyhába jutottam. A kemence tetején vasfazekak 
alatt tűz égett. A tüzet egy nagyon öreg ember piszkálta. Középkorú asszony 
kavargatta a fazekak tartalmát. Az egyik sarokban terített báránybőr-bundán három 
kis gyermek aludt. 
- Jó estét adjon Isten. 
Fogadták illedelmesen. Letelepedtem a padra. Adtak enni krumplit 
vajjal, tojást 
, burdutúrót. Aztán engedelmet kértek, hogy ők is vacsorálhassanak. 
Kérésemre az én asztalomhoz ültek enni, sokáig csend volt, mikor aztán a 
cserépkorsóból mindegyik jót húzott az ételre, elkezdtünk beszélgetni. És én, aki 
a fényes főváros nyugtalanul fu 
t 
kosó népe s a hideg kőpaloták közül vetődtem ide, édes megnyugvással 
hallgattam ez egyszerű emberek szavait s lestem kiskörű, boldog életük előttem 
kibontakozó képét. Aztán én is elmondtam nekik, hogy nem mindig boldog ember ám 
az, aki ott fönt minálunk a 
z 
okban a házakban lakik. Vágyakozik is valamennyi ki, ki onnan a 
szabadba, a nagy fák árnyékába... és ki is jut valamennyi a nagy fák árnyékába... 
a temetőbe... az örökkévaló árnyékba. 
- Tudnak-e az urak odafönt mirólunk? - szólt a fehérhajú öreg. 
- Tudjuk azt, hogy szerteszét az országban, a síkon, a hegyeken, a 
rejtett völgyekben a nép milliói élnek és dolgoznak és hogy egy célra dolgozunk 
mind... a haza javára, mindenik a maga helyén. 
Az öreg helybenhagyólag integetett a fejével. 
- Én is mondom mindig a fiamnak, hogy nem vagyunk mi magánosan... 
sok-sok milliónyian vagyunk mi egy akaraton... ha aztán baj van, olyanok vetnek 
vállat, akik sohase látták egymást, mint negyvennyolcban. Hej, tudom én azt, mert 
láttam... 
- Mit látott? 
- Mit láttam? Mintha még most is látnám azt a kis diákot, aki itt 
halt meg az ágyamban. 
- Mikor? 
- Ezernyolcszáznegyvenkilencben, nyáron, a nagy ütközet után, ahol a 
muszkák szétverték a magyar sereget. 
- Beszéljen, bátyám, beszéljen. 
- Itt laktunk már akkor is... Négyen voltunk testvérek, három elment 
katonának, de én itthon maradtam a sánta lábam miatt, meg a malomnak is szüksége 
volt rám... Hát egyszer úgy hajnalban egy rongyos, véres honvéd tántorog be az 
ajtón s egy ital vizet kér, mert majd meghal a szomjúságtól. Az apám megitat 
ta, megmosta az arcát, kibontotta az atilláját (nagy csomókban állt 
ingén az aludt vér), aztán ránézett az anyámra. A honvéd át volt lőve... az apám 
tekintete azt jelentette, hogy nem lehet rajta segíteni. Az anyám félrefordult és 
kiment a szobából. Látt 
a 
m, hogy sír. Talán eszébe jutott, hol lehet most az ő három 
katonafia? Él-e, meghalt-e? Talán megsebesültek és az anyjukért jajgatnak? És a 
diákot levetkőztettük s az én ágyamba tettük. Ott elmondta... de már csak úgy, 
mintha félrebeszélt volna... hogy el 
v 
eszett minden, Magyarországnak vége... ők négyen, egy zászlóaljbeli 
diákok, a zászlóval menekültek. Kocsin vágtattak egész éjjel, kozákok üldözték 
őket. Aztán egész nap mentek, akkor szembe jött velük egy ellenséges csapat... a 
szekeret otthagyták, bevág 
t 
ak az erdőbe, újra kikerültek az útra... Itt lázadó oláhokkal 
kerültek össze. Egyik társukat lelőtték, elesett, a többiek elvették tőle a drága, 
a szent zászlót és futottak tovább... Aztán elesett a másik, ketten maradtak, 
porosan, rongyosan, ziháló mel 
l 
el, feltört lábbal... de a zászló ott volt náluk... Favágóktól kértek 
kenyeret, azok fejszét ragadtak, leütötték az egyiket... a mi kis honvédünk 
közéjük lőtt, aztán kitépte az atilla alá gombolt zászlót és elrohant az erdőbe. 
Hozzánk került, halálos 
s 
ebbel a testében, ő maga sem tudta, hogy meg van sebesülve... vére 
elfolyott. Meghalt. 
- Ki volt? Hogy hívják? 
- Nem tudom. Nem emlékszem, hogy mondta volna... csak azt tudom, hogy 
mind a négyen diákok voltak... azt meg biztosan tudom, hogy ez a mi diákunk 
debreceni volt. Egyszer felült az ágyban, a szeme egészen tiszta lett, összetette 
a kezét és szólt: 
- Oh ha még egyszer meglátnám Debrecent, édesanyám portáját... anyám, 
édesanyám! 
Aztán megint félrebeszélt. A zászlót emlegette. Kivettük az inge 
alól, a zászló is csupa vér volt. “Fussatok vele!”- kiáltott mikor meglátta, - 
“fussatok, mentsétek meg a zászlót... vagy csavarjátok a testem köré és úgy 
temessetek el!” 
Az öreg molnár komor, tompa hangon beszélt. Majd teljesen 
elhallgatott. 
- És... és? - sürgettem. 
- Hát úgy tettünk. Teste köré csavartuk a zászlót és eltemettük. 
- Hová? 
- Ide a patak fölé, az erdőbe. Halottak napján mécset gyújtunk a 
síron. Tavasszal virágot ültetünk rá... Isten nyugosztalja meg haló porában 
szegényt, aki eljött meghalni Nagyma 
gyarországból Erdély szabadságáért. Azért mondom én jó uram, hogy nem 
vagyunk mi olyan elhagyatottak... Sok, sok millió magyar odakint, messze, a nagy 
pusztaságon, meg azon is túl, a nagy folyam mellett, amely a tengerbe folyik, de 
még azon is túl... az velünk mind egyet érez, egyet gondol. 
Fölugrottam és kisiettem. Az eső elállt, a hold folyó ezüstje 
reszketett a tájon... El, el, ti fekete kísértetek, megfoghatatlan alakotokkal és 
gyötrő suttogásotokkal... E névtelen diák kihullott vére által megszentelt földön 
nincs jogotok kísérteni... Ez 
az erdei sír íme épen tartja ennek az öreg molnárnak a nemzeti 
öntudatát, magyar hazájában való bizalmát... ez az erdei sír és a másik sír és a 
századik, ezredik ismeretlen sírdomb megváltott örökre bennünket a 
rémlátásoktól... És ha Isten megadta nekem a 
zt, hogy olyat lássak, amit mások nem látnak és olyat halljak, amit 
mások nem hallanak, egyúttal kezembe adta a messzehalló harsonát is, amelyen 
megfújhatom a jövőbe vetett hit, a remény győzelmi dalát. Te szép szelíd Erdély, 
szemefénye a magyar nemzetnek 
. 
.. ne félj, nem tagadjuk meg az elhullott hősök sírhalmait. A múlt 
szenvedéseivel megváltottuk a jogot a jövő boldogságára. A Golgotha végén ott a 
föltámadás és az örök élet. 
* 
Megriadt lelkem elcsitult, szívembe nyugalom vonult. 
- Gyerünk a sírhoz, - mondám az öregnek. 
Ő szó nélkül fogott egy lámpást és oda vezetett. 
- Imádkozzunk! 
Összekulcsoltuk kezünket és letérdeltünk. S ekkor a csendes erdőben 
egy láthatatlan fülemile kezdett csattogni. És a kis madár dala nem szállt 
tisztább szívből az ég felé, mint 
a mi imádságunk. 
S amint a sír fejénél térdelek, a hold élesen odatűző világánál 
látom, hogy a sírra gördített sziklára a következd vers van vésve: 
A hazáért te meghaltál. 
Debrecenben nevekedté 
Nagy hősökkel vetekedtél. 
A mennyekben üdvösséget. 
- Áldjon meg az Isten téged, - rebegtem magam is. 
- Amen! - felelte az öreg molnár és visszaballagtunk a házhoz. 
És ott megtudtam még azt is, hogy ezt a verset a gernyeszegi 
református tanító csinálta és véste a sziklába. 
* 
És ennek az én erdélyi utazásomnak már egypár esztendeje. Emlékét 
azok a hervadt virágok őrzik, melyek íróasztalom fölött vannak üveg alatt, egy 
rámába foglalva. És amikor gyakorta Debrecenben végigmegyek a Nagypéterfia-utcán, 
minden kapuzördülésre megdobban a szivem... Azt hiszem, hogy a kapuból kilép egy 
feketeruhás, fehérhaju matróna, kezében a kapcsos bibliával és megy a templomba 
imádkozni az ő édes ki 
s 
fiáért, aki sok-sok év előtt szép vitézek seregeivel elment messze, 
a nagy hegyeken túl és nem jött vissza többé soha!... 
A cserkeszkapitány elbeszélései 
Néhány év előtt az északi és keleti tengert összekötő kieli csatorna 
megnyitásán voltam. A világnak majdnem minden országából volt egy-két ujságíró. 
Még argentinai lapot is képviselt egy olajbarna úr, akiről később kiderült, hogy 
egy ideig hazájában a köztársasági elnökséget töltötte be, míg pártját az ellenzék 
véres háborúban ki nem irtotta. Most persz 
e 
ő volt az ellenzék és Párisból igazgatta a párt ügyeit, egyúttal 
levelezői állást viselvén különböző hazájabeli lapoknál. Hamburg volt a nemzetközi 
hírlapirodalom gyülekező helye. Sohasem felejtem el az ismerkedő-estét. A német 
vendéglátó bizottság elnö 
k 
e egy asztal tetejéről kihirdette, hogy ő most az összes jelenlévő 
nemzeteket üdvözölni fogja. Azzal megköszörülte a torkát, a heroldi tónust 
átváltoztatta szónoki pátosszá és üdvözölt bennünket. Még le sem lépett, ott állt 
mögötte a francia, aki egész s 
z 
árazon kijelentette, hogy ha már a francia nemzet elhatározta, hogy 
hadihajókat küld az ünnepségre, azt hiszi, ők sem követtek el hazafiatlanságot 
megjelenésükkel. 
Azután következett az olasz, a spanyol, a svéd, a holland, az orosz, 
ki-ki a maga nyelvén. 
Angolt csak nagynehezen tudtak keríteni, mert az angolok, egy szót 
sem tudván németül, nem is sejtették, hogy itt most tulajdonképpen mi történik. 
Mikor anyanyelvükön magyarázta nekik valaki, még akkor sem mutattak nagy 
érdeklődést, s végre is a 
Graphic r 
ajzolója jelentette ki egész röviden és szárazon, hogy akárhány 
csatornát ásnak a németek, Anglia marad mindig a világ legelső tengeri hatalma. 
Amit a németek jó viccnek vettek és hatalmasan hurráztak utána. 
Egy buzgó rendező, aki zilált frakkban folyton f 
öl és alá rohant, elkezdte kiabálni: 
- Ungarn! Ungarn! 
Mikor jelentkeztem, mint egyetlen turáni, a németek fölkaptak és az 
asztalra tettek. 
E pillanatban valami javíthatatlan gamin (mely, tudom, mindig ott 
lappang lelkem mélyén) azt az ötletet sugallta, ho 
gy szavaljam el mennydörgő hangon: “Hős vértől pirosult gyásztér, 
sóhajtva köszöntlek.”De nem volt bátorságom megtenni. Ehelyett elmondtam németül, 
hogy soha életemben mint szónok ilyen kellemes helyzetben nem voltam, mert bármit, 
gondolkozás nélkül nyug 
o 
dtan fecseghetek; egy lélek sem érti meg a jelenlevők közül. Tehát 
kezdem. 
Ezzel magyar nyelven öt percig tartó felköszöntőt mondottam a 
lovagias német nemzetre. Csak aztán volt alkalmam örülni, hogy a gamint sikerült 
magamban legyűrni, mert a beszéd után megtudtam, hogy ott van az öreg Danzer, egy 
Bécsben élő újságíró-honfitársunk, aki nem felejtett el magyarul. 
Amikor az asztalról a jól teljesített kötelesség verejtékcseppjeivel 
homlokomon leszálltam, egy zömök, erőteljes, vastagbajuszú ember elfogott s í 
gy szólt francia nyelven: 
- Ön magyar? 
- Az. 
- Én Krilov ezredes vagyok, orosz katonai hírlapíró. 
- Nagyon örvendek. 
Névjegyet cseréltünk, kezet szorítottunk, öt perc múlva pezsgőztünk, 
tíz perc múlva tegeződtünk, és ekkor ő közel húzta a székét hozzám. 
- Talán föltünt neked, hogy én mint magyarhoz közelítettem hozzád? - 
kérdé. 
- Igazán szeretném tudni, hogy minek köszönhetem ezt a 
rokonszenvet... 
- Az apámnak. Az apám ugyanis Bebutov tábornok alatt, mint a 
cserkeszmuzulmán lovasok kapitánya, ellenetek harcolt... 
- És megbánta? 
- Hogy megbánta-e? Először is százszor hallottam tőle, hogy 
Oroszország soha nagyobb szamárságot és igazságtalanságot nem követett el, mint 
amikor Ausztriát ellenetek segítette... Másodszor ti oly vitézül védtétek 
magatokat az orosz túlerő ellen is, hogy 
m 
inden tisztünk csodálattal eltelve tért haza tőletek... az apám is. 
És (az öreg különös ember volt) kötelességemmé tette, hogy ahol csak magyarral 
találkozom, fogadjam testvéremnek, barátomnak és mindent kövessek el, hogy 
társaságomban kellemesen érezze 
magát. 
Természetes, hogy ez után a mondat után a rég elhunyt kapitány 
emlékére számos pohár Pommeryt ürítettünk. Aztán kiültünk az Alster sötét vize 
fölé kiugró terraszra s feketézni kezdtünk, orosz szokás szerint tetemes 
pálinkamennyiség kíséretében. Szél 
esen feküdt előttünk a víztükör, amelyben Hamburg ezernyi lámpái 
csillogtak. Kellemes, tiszta júniusi éjszaka volt. Az orosz kigombolta a 
mellényét, a messzeségbe nézett és dörmögő hangon szólt: 
- Sokat mesélt nekem a hadjáratról. Különösen arról a bajról, amelybe 
Vácon került. Elmondjam? 
- A július 17-iki harcot? Hogyne, alig várom. 
- Hajtsuk föl ezt a pohárkát és ide hallgass. Úgy vedd, mintha az 
apám beszélne neked. 
A magyar 
Július 14-én, már nem tudom, hol tanyáztunk, azt a parancsot kapta 
ezredünk, 
a 2-ik számú muzulmán-cserkesz lovasezred, amelyet Bebutov 
tábornok maga vezetett, hogy szálljuk meg Vácot. Kora hajnalban indultunk el, 
meglehetősen gondtalanul, a kürtösök indulókat fujtak, majd a legénység nótára 
gyujtott. A falvakban, amelyekben keres 
z 
tülvágtattunk, egy lelket sem láttunk. Kapuk, ajtók, ablakok zárva 
voltak. Később hallottuk egy paptól, hogy a nép szemében mi voltunk a kutyafejű 
tatárok, kik a magyar népmondában olyan nagy szerepet játszanak. Egy tót falun 
is átvonultunk (Sződ?), itt a 
pap néhány öreg emberrel elénkbe jött a falu végére, a pap 
keresztet tartott a kezében s mikor előcsapatunk közeledett, magasra emelte. A 
legelső tiszthez aztán odalépett és így szólt: 
- Kérem önt, ne bántsa a mi jámbor falunkat. Szegények is vagyunk, 
nem 
vehetnek el tőlünk semmit. 
Az ezred itt megállt és itatott. Eközben egyre több és több ember 
került elő. Asszony és gyerek egy sem. Később megtudtuk, hogy ezeket a 
templomba rejtették. 
- Hát a legények hol vannak? - kérdém a papot, mert harminc éven 
alól férfit nem láttam. 
- Elvitték őket honvédnek, de hát kérem, mi erről nem 
tehetünk. 
Rövid pihenés után tovább haladtunk. Nemsokára előttünk feküdt Vác 
városa, mely a júliusi nap izzó hevében szép látványt nyujtott. Békesség és 
csend honolt mindenfelé. Akivel a mezőn vagy szőlőben találkoztunk, keresztet 
vetett magára. De akadtak, akik kutyába se vettek bennünket. Emlékszem egyes 
parasztokra, akik útközben, az árok szélén heverészve, a szempillájukat se 
mozdították, mikor az ezred előttük elhaladt. Mozdulatla 
nul pipáltak. Nem imponáltunk nekik. 
Három utcán egyszerre bevonultunk Vácra, úgy, hogy előbb száz 
lovas végigvágtatott a városon s mikor kiderült, hogy nincs ott ellenség, 
bementünk mind. Bebutov a nagy piacra hívatta a polgármestert és megmondta 
neki, hog 
y senkivel se lesz bántódása, ha a lakosság csöndesen viseli 
magát. Ellenben ha egy lovasának is a hajaszála meggörbül, porrá égeti. - A 
polgármester meghajtotta magát. 
- Ugy-e volt már itt egy ütközet? - kérdé Bebutov. 
- Volt. Kegyetlenül megvertük az osztrákokat. Tábornok úr ezt nem 
tudja? 
Elmosolyogtuk magunkat. A mellénk adott osztrák tisztek nem igen 
dicsekedtek vele. 
- Itt esett el Götz osztrák tábornok, - folytatta a 
polgármester. 
- Figyelmeztesse a lakosságot, hogy csata esetén húzza be magát a 
házakba, mert ha beavatkozik, kemény büntetést szabunk a városra. 
- Kidoboltattam, tábornok úr. Különben is a városból az összes 
fegyverfogható férfiak a hadseregnél vannak és fegyverünk sincs. 
Bebutov a püspöki palotába szállt, mi pedig az ezredet a főutcákba 
szétosztottuk. Jól vetett ágyakban, kitünő vacsora és pompás bor élvezése után, 
nagyszerűen kipihentük magunkat. Gazdáink nagyon szótalanok voltak. Ha néha 
megszólalásra tudtuk bírni őket, ama reményüknek adtak kifejezést, hogy a 
kolera elpusztítja a 
z orosz hadsereget s kénytelen lesz dolga-végezetlen az országból 
kivonulni. 
Másnap, július 16-én délfelé Ivanov hadnagy robogott végig őrült 
sebességgel a városon, egy szotnya cserkesszel. Nagymaroson járt portyázni és 
ott huszárokra bukkant. Ezt jelentett 
e. 
Rögtön megfujták a riadót. Alig volt együtt az ezred, a város 
felső vége felől, s ettől jobbra a hegyek felől, mint a hógörgeteg zudult a 
nyakunkba a huszárság. 
Sokféle vad néppel verekedtem én már Európában és Ázsiában, de 
ilyen rohamot még nem láttam. A trombiták harsogtak, a lovak nyerítettek, ezer 
meg ezer ember ordította rajta 
, a kardok fénylettek a levegőben s a patkók dübörögtek a 
földön. 
Elszorult szívvel indultunk szembe velük. A cserkesz, a világ 
legjobb lovasa, égretörő riadalommal száguldott 
a magyarok felé. 
Tán három percig sem tartott a küzdelem, a huszárok adták a 
nagyobb lökést s mi tágítottunk. Úgy verekedtek ezek a legények, mint az 
ördögök. Napbarnította, sovány alakok voltak, lovaik is soványak, de rendkívül 
mozgékonyak. Emberfölötti 
erővel és gyorsasággal hullottak a kardcsapások szegény 
cserkeszeink turbános fejére. Ilyen lovasságot sohasem láttam életemben. Hiába 
követtünk el mindent: ezredünk meghátrált összeszabdalva, a huszároktól 
üldözve, Ujfaluig futott. 
Én azonban Vácon maradtam. Abban az utcában, amely a püspöki 
palotáról a nagy piacra vezet, egy lapos vágást kaptam a fejemre, egy éleset a 
vállamra s lebuktam a lóról. A csatazaj tovarobogott. 
El voltam kábulva, össze voltam törve, nagynehezen fölültem s 
kardommal megkopogtatt 
am a kezem ügyében levő kaput. Kinyilt. Egy öreg úr jelent 
meg. 
- Az Istenért, - mondám, - adjon egy ital vizet. 
Az öreg úr felelet helyett kijött, fölsegített a földről s 
bevezetett a lakásába. A kapu alatt egy öreg asszony és egy fiatal leány 
vártak, aki 
k újra becsukták a kaput mögöttünk. 
Odabenn adtak vizet, pálinkát, hideg vízben megmosták és 
bekötözték fej- és vállsebemet s ágyba fektettek. Huszonnégy óráig a 
legnyomorultabb állapotban feküdtem. 
Másnap, bár nagyon gyönge voltam, kértem az egyenruhámat és 
kardomat. 
- Ne hagyja el most a házat, a város a mi kezünkben van. 
- És ön egy orosz tisztet rejtegetni mer a házában? 
- Én nem az orosz tisztet, hanem a sebesült embert rejtegettem. Az 
emberszeretet törvényei soha sincsenek felfüggesztve. És az sem az 
ön bűne, ha ellenünk harcol. 
Melegen megszorítottam a kezét. 
- Helyemben minden becsületes ember így tenne. Aztán meg egy kis 
önzés is van bennem, nem tagadom. 
Ahán, gondolám, ez protekciót fog kérni tőlem, hogy az oroszok 
ellen biztonságba legyen. 
- Nos? Mi az? 
- Kérem, fiam van a honvédek közt, harcol a becsület mezején, 
hazájáért. S nekem az a rögeszmém, hogy nehéz helyzetében épp úgy fog vele 
bánni az ellenség, mint ahogy én bánok az ellenséggel, ha ez van nehéz 
helyzetben. 
Ujra megszorítottam a kezét. Magamban bocsánatot kértem a 
gyanusításért. 
Aznap még lázam is volt. Másnap, július 17-én megdördültek az 
ágyú 
k s a magyar sereg hősi harc után kisiklott Paskievics kezei 
közül. Még tizenhetedikén orosz tábori orvost kaptam, aki három napig ágyban 
tartott. 
Huszadikán jelentkeztem ezredemnél, huszonegyedikén pedig 
Rüdigernek tettem jelentést váci házigazdámról. Rüdiger megbizott, hogy 
rubintokkal kirakott aranyóráját vigyem el neki ajándékba. Az öreg ridegen 
fogadott. 
- Önnek már nincs semmi baja. Ön lovon jár, fegyverben van, 
szolgálatban áll, ön most már ellenség. Semmi közöm önhöz. Vigye vissza az órát 
tábornokához. 
...Gondolkozva vágtattam a tábor felé. Különös faj, kemény faj, 
érdekes faj. 
Az orosz 
Hamburgból Kielbe s Kielből mind a ketten Kopenhágába, Dánia 
fővárosába utaztunk a 
Prinz Waldemar hajón. 
Szürkületkor hagytuk el a kieli kikötőt. Nyugat felé bíborban 
szállt le a nap s haragos fényével mindent betakart. Csakhamar kint voltunk a 
keleti tengeren s a fekete hajó sebesen tört előre a vérhullámokat vető vörös 
vízben. A kapitány hídján ültünk, szótlanul, hol az eltünő szárazföld, hol 
pedig a sík tenger felé tekintve. Végre egészen benne voltunk a zúgó vizek 
birodalmában s hallgattuk az árbock 
ö 
telek közt élesen fütyülő szél zenéjét. 
Sötét lett. Már egymás arcát se láttuk. Vacsorára harangoztak. 
Lementünk a villamosan világított nagy ebédlőbe. Egy sarokba meghúzódva 
ettünk-ittunk s mikor szivarra gyujtottunk, megszólal Krilov: 
- Már régen nem beszéltem neked az apámról. Pedig van még mit 
elmondani. 
- Csupa fül vagyok. 
Akkor hát halld Krilov cserkeszkapitány meséjét. 
* 
1849 őszén az utolsó orosz csapatok kezdtek kivonulni 
Magyarországból. A mi ezredünk egyike volt a legutolsóknak. Képzelheted, 
mennyire megörültünk, mikor megkaptuk a parancsot, hogy: hazafelé in-dulj! Víg 
dalolással indultunk az északi határ felé. De nem tagadom, hogy voltak, akiket 
a mi hazamenetelünk még boldogabbá tett, mint minket: s ezek a lakosok voltak. 
Jóformán kiettük ők 
e 
t mindenükből s hátrahagytuk nekik a nyomorúságot. 
Én vezettem a hátvédet. Az ezred után lovagoltam a századommal. 
Lassankint beértünk a Kárpátok közé. A vidék zord lett. Egy ködös őszi napon 
egy kis városhoz értünk. Németek laktak benne, ódon stilü házaik voltak. Mivel 
több napi járóföldre ez volt az utolsó város, elhatároztuk, hogy itt 
megpihenünk. Csinos kis egyemeletes vendéglőjében kényelmesen elhelyezkedtünk, 
a nagy terem nyitott kandallójában lobogott a tűz s mi a fárasztó lovaglás után 
igen jól ér 
eztük magunkat. 
Nagy örömünkre a fogadóban találtuk az ezredorvost, egy 
közkedveltségnek örvendő vén katonát, aki örökös jókedvével sokszor fönn tudta 
tartani a nehéz táborozás alatt a tisztikar hangulatát. A doktor tegnap maradt 
el az ezredtől, mert fáradt 
volt és ki akarta magát aludni. Mondanom se kell, hogy az ebédhez 
a legfinomabb magyar borokat rakattuk föl s derekasan hozzáláttunk az 
iváshoz. 
Már jól benne voltunk az ebédben, mikor az ajtó nagy robajjal 
fölnyilt s berohant ingujjban egy fiatalember. A háta csupa vér. 
- Uraim, önök orosz tisztek. Én magyar tiszt voltam. Huszonkét 
csatába vettem részt... 
E pillanatban három-négy fegyveres osztrák katona rohant be. 
Fölkeltem és a katonák elé léptem. 
- Mit akartok? 
- Ezért az emberért jöttünk. 
- Mi baja va 
n önnek ezekkel a katonákkal? - kérdém a fiatalembertől. 
- Uraim, tiszt urak, - folytatá a magyar, - a városban egy 
császári civilbiztos jelent meg, a bujdosó honvédek összefogdosása céljából. 
Négyen vagyunk itt honvédek, akik Komáromban kapituláltunk s így az ott kapott 
útlevél alapján semmi bántódásunk sem lehet... Mindazonáltal a császári biztos 
összefogatott bennünket s mivel útlevelünket nem akartuk kiadni... 
Hangja zokogásba fult. 
- Megbotoztatott, - rebegte alig érthetőleg. 
Tisztjeink az elszörnyedés morajával ugráltak föl. 
- Hallatlan! borzasztó! - így kiabáltak. 
Engem elfogott a düh. Ezek a hiénák, akik az elesett oroszlán 
körül ólálkodtak, utálattal töltöttek el. Míg az oroszlán élt, gyáván futottak 
s most hencegnek. Oda léptem a katonák elé: 
- Mondjátok meg gyáva gazdátoknak, hogy azonnal eressze szabadon a 
magyar foglyokat, mert különben velem, Krilov kapitánnyal gyülik meg a 
baja. 
A katonák elkotródtak. A doktor megmosta és bekötözte a 
honvédtiszt sebeit. 
Pár perc múlva egy 
erőteljes, magastermetü urialak lépett a terembe. 
- Krilov kapitányt keresem. 
- Itt van! - feleltem neki, anélkül, hogy a helyemről fölkeltem 
volna. 
- Én Táray császári civilbiztos vagyok és tiltakozom az ellen, 
hogy ön illetéktelenül a dolgomba avatkozzék. 
Újra elfogott a düh. Fölugrottam. 
- A nevéről úgy értettem, hogy ön magyar? - szólék. 
- Az vagyok. 
- Tehát nemcsak kegyetlen és gyáva, hanem áruló is. 
- Kapitány úr... 
- Olyan férfiakat akar megbecsteleníteni, akik az ön hazájának 
becsületéért és dicsős 
égére harcoltak... gazember... gazember... 
- Katonáimat fogom szólítani! - ordítá Táray. 
- Őrség, Vaszili hadnagy, csípjétek nyakon... Fedor, fuvass 
riadót! - ordítottam kikelve magamból. 
Egy pillanat alatt Táray meg volt kötözve. A következő percben a 
fogadó kapuja előtt megszólaltak nagy kaukázusi kürtjeink és a cserkeszek 
vágtató csapatokban, veszett fegyvercsörgés és kiabálás közt érkeztek a 
vendéglő elé. 
- Kapitány úr, ön az életével játszik, - hörögte rekedten 
Táray. 
- Hát nem játszottam százszor 
az életemmel a ti nyomorult bőrötökért? És ti elég vakmerők 
vagytok most az általunk legyőzötteken tipródni és becstelenkedni? Vitéz 
katonákat botoztatni! Baratinszki hadnagy! húsz emberrel viszed ezt a fickót és 
a város végén agyonlövöd... Vaszili! Ötve 
n 
emberrel mégy a honvédeket kiszabadítani. Aki ellentáll, leütöd, 
mint a kutyát. Egy, kettő! 
A szoba kiürült. Baratinszki és Vaszili eltávoztak s Tárayt 
elhurcolták. Odakint egy szotnya lovas jobbra, egy pedig balra robogott. Mély 
csönd lett. A tisztek sápadtan, de eltökélten néztek egymásra, én 
izgatottságomban föl s alá jártam... 
A véres ingü honvédtiszt odalépett elém, katonás állásba helyezte 
magát és szólt: 
- Köszönöm, kapitány úr, én a haláltól nem félek, csak a 
becstelenség előtt védtem magamat. Kösz 
önöm. 
Meghajtotta magát és elment. 
Újra csönd. Tíz perc mulva Vaszili megjelent és jelentette, hogy a 
honvédek mind szabadon vannak és akiket illetett, megkapták útlevelüket. 
Húsz perc mulva megint lódobogás hallatszott. Csakhamar rá 
belépett Baratinszki és némán szalutált. 
- Megtörtént? - kérdém. 
- Meg, kapitány úr. 
- Most pedig tollat, tintát, papirost! 
Adtak. Az ezredorvos elé tettem. 
- Te pedig doktorkám, írj most egy hivatalos bizonyítványt, hogy 
Táray császári komiszárus - meghalt kolerában. 
- Szivesen, - felelt a doktor hidegvérrel és megírta. 
A bizonyítványt átadtuk a polgármesternek, aztán lóra vetettük 
magunkat és nekivágtattunk a kezdődő szürkületben a hegyeknek. 
A város végén egy káplár és három közlegény lovagolt elénk. 
- Jól elástátok? - kérdém. 
- Úgy, hogy még az utolsó ítélet napján se akadnak rá, - dörmögött 
a káplár. 
- Jól van, fiam, fujjátok meg a kürtöket, előre! 
S a fenyvesrengeteg meg a homály már régen elnyelte a kis 
csapatot, amikor a harsonák recsegő szavát még mindig hallhatták lent a 
völgyben, élesen, fenyegetőleg, megdöbbentően. 
Az áruló talán még akkor is megrendült tőle jeltelen, titkos 
sírjában. 
* 
Szívem úgy remegett, mint egy túlfütött katlan. Melegem volt. 
Letéptem a nyakkendőmet és fölmentem a födélzetre... Sokáig bámultam a z 
úgó tengerbe. 
Csodálatos idők! Megérthetetlen idők! Mikor bitor uraink a 
vérünkbe gázoltak, mikor már guzsbakötve feküdt az ország, akkor egy idegen, 
egy ellenséges katona a homályban lecsap és bosszút áll az árulón, aki nemzete 
ellen vétett... 
Zsadony és Kamasz 
Mikor Windischgrätz Budapestet elfoglalta, beült az irodájába és 
szervezte Magyarország közigazgatását. Éppen azt a - nem tagadjuk, fontos - ügyet 
szabályozta, hogy a törvényszéki beadványokra hány krajcáros bélyeg teendő, mikor 
a Tisza mögül előtört a magyar sereg és Szolnoknál az osztrák orrára koppintott. 
Ez a kellemetlen körülmény a herceget a polgári közigazgatás hímes mezejéről a 
háborúzás rögös pályájára szólította, - amint tudjuk, kevés sikerrel. Ehhez 
azonban ezuttal semmi közünk. 
A szolnok 
i vereség az osztrákot annyira megijesztette, hogy hadait még 
Ceglédről is kivonta. A jó ceglédiek, akiknek az ellenség egész télen a nyakukon 
ült, újra szabadon lélegzettek. Az elmaradt disznótorokhoz nagy sebesen 
hozzáláttak, hisz a sokáig hízlalt diszn 
ó 
k már fulladoztak a nagy jóléttől. Az egész város csupa vidámság 
volt. Fut a német, jön a magyar. Előkerültek a nemzetőrök, akik tavaly Schwechát 
alatt, Sukorónál a rácok ellen vitézkedtek s kaszamódra mindig görbe dolgukat úgy 
ki tudták egyenesíteni, h 
o 
gy a németből, horvátból, rácból hírmondó se maradt. 
Csak Dobos János földmérő nem volt megelégedve a ceglédiek vitéz 
tetteivel. 
- Igaz, hogy háromezren mentünk el tavaly Kossuth fölhívására, de 
nagyrészt haza is jöttünk. Aztán egész télen hasrafeküdve heverésztünk. 
- Hát akik honvédnek elmentek! - veté közbe valaki. 
- Mi az a nyolcvan-száz ember! Adhattunk volna háromszáz honvédet is. 
Elég erőteljes, fiatal legényt látok itthon, akiknek a táborban volna a 
helye. 
- De hogy itt ült nyakunkon a német! Nem mozoghattunk. 
- Jó. Ezt elfogadom. De akkor mozogjunk most. Most már szabad a 
nyakunk. 
- Hát mozgassa az inzsellér úr. Majd mozog akkor a város. 
És Dobos úr elkezdte mozgatni. Összetrombitálta a lovasnemzetőrséget. 
Jóltáplált, fényesszőrű, szürke lovakon valami háromszáz legény állt ki a városház 
előtti térre és a szomszédos utcákba. 
- Fiaim, - szólt Dobos, - ha valaha, úgy most kell megszorítani a 
németet. Most van itt az ideje, hogy mindenki talpra keljen. Ha mind ellene 
támadunk, fagyos rögökkel is agyonverjük, még fegyver se kell hozzá. No, velem 
jöttök-e? 
- Inkább ma, mint holnap. Mert aztán következik a tavaszi munka, - 
felelt egy idősebb gazdálkodó. 
- Az ellenség kisöprésénél nincs sürgősebb tavaszi munka, bátyám, - 
felelte Dobos. 
- Az is igaz, - felelte rá bölcsen a gazda. 
Ezután Dobos beosztotta a csapatot, kinevezte az alvezéreket, 
mindenkinek kötelességévé tette, hogy abrakkal lássa el a lovát és tele 
tarisznyával önmagát és délután dalolva elindultak Alberti-Irsa felé. Legelől 
lovagolt Dobos a tábo 
rkarral. 
- Nagy dolog volna, fiúk, ha egy császári zászlót elfoglalnánk... De 
még jobban szeretném, ha egy ágyúra tehetnénk szert... 
- A zászlót elhelyeznők a tanácsteremben. 
- Az ágyút pedig a városháza udvarán. 
- Ünnepeken mindig ennek az ágyúnak a lövés 
ével ébresztenők föl a népet... 
Így tervezgetett a törzskar, míg Pilis tornya föl nem merült a 
szemhatáron. A dalnokok elnémultak. 
- Miért nem nótáztok? - kérdé a főparancsnok. 
- Hátha ellenség van Pilisen! 
- Az igaz. 
Ezzel Dobos négy legényt szemelt ki, akiknek legjobb lovuk volt. 
- Ti lépést mentek a falu végéig, onnantúl pedig vágtatvást a falun 
keresztül. Ha rátok lőnek, ez azt jelenti, hogy ellenség van a faluban. Akkor a 
vasut felé kerülve visszajöttök és jelentést tesztek. 
Az egyik fiatal legényke ellenvetette: 
- Nem jobb volna tán azt a jó embert megkérdezni, aki ott jön a 
faluból? 
- Tedd, amit parancsolok. Én jobban értek hozzá. Ez a stratégia. 
Tudom én, hogy szokás háborúskodni. 
A kémek elkocogtak, a csapat pedig megállt az akácfák alatt. Dobos 
eg 
y kis előadást tartott a lovaskatona kötelességeiről. Szerinte a 
lovasnak csak egy kommandója van: Rajta! Amikor ezt hallja, kihúzza a kardját és 
beleront az ellenségbe. Ez csak egyszerü. Ezt mindenki megértheti. 
- Hátha az ellenség mondja: Rajta! és ő 
ront mibelénk? - kérdé Kamasz István. 
- Akkor behunyod a szemed, két kézre fogod a kardot és vagdalkozol, 
mint a veszett fene. 
Ez is tiszta sor. A csapat a haditudományok titkaiba immár teljesen 
be volt avatva. 
Nemsokára megjöttek a portyázók jelenteni, hogy ellenségnek Pilisen 
se híre, se hamva. A csapat tehát nyomult tovább. 
Talán már Vecsés alatt lehetett, mikor a síkságon három sorba 
széledtek és úgy lovagoltak lassan előre. Egyszerre csak egy ágyúdörrenés, zúgás 
hallatszik, a következő percben pedig az ifjú Zsadony Pál ezzel a kiáltással: 
“Végem van”lovastul összerogy. 
És ekkor hirtelen rájött Dobos, hogy a lovaskatona életében többféle 
kommandószavak is vannak. Elordítja magát: 
- Szanaszét emberek! 
Lehet, hagy ő ezt úgy értette, hogy szóródjanak szét az ágyúgolyók 
miatt, a csapat azonban máskép értette és visszafordulva, megeresztett 
kantárszárral vágtatott arra, amerről jött. Dobos utánuk. 
Egy ember maradt a helyszínén: Kamasz István, Zsadony Pál kenyeres 
pajtása. 
- Csak nem haltál meg Pali? - szólt le a lóról. 
- Meg nem haltam, mert élek, de tán nincs lábam. 
- Majd megnézem. 
Leszáll a lóról, kihúzza pajtását a ló alól. Hát bizony nem volt 
semmi baja, de a lova megdöglött. A szügyét marcangolta szét a golyó. 
- Tudod mit, pajtás, - szólt Kamasz, - az én lovam elbír kettőnket 
is, kapaszkodjál mögém és úgy meneküljünk. 
- Az bizony jó lesz. 
- De nézd-e, kár ezt a szép új nyerget a lovadon hagyni, csatold csak 
le. 
Zsadony lecsatolta. 
- Most látom, hogy a lovad frissen van patkolva. Csak nem hagyjuk itt 
az új patkókat! 
Lenyiszálták a ló négy lábát, aztán ekkép megterhelve, Zsadony 
felmászott Kamasz mögé a lóra és így kocogtak visszafelé. 
Bajtársaikat persze sehol sem találták meg, csak Pilisen értesültek, 
hogy Dobos egy részét összeszedte és Ecser felé vitte, hol magyar sereg 
táboroz. 
Alberti-Irsán már azt hallották, hogy a cegléd 
i lovas nemzetőrök összeütköztek tizezer némettel s hősi harc után, 
melyben a magyarok fele elesett, kénytelenek voltak meghátrálni. 
(Még szép tőlük, hogy nem az ellenség fele esett el!) 
Sötét este volt, mire Ceglédre értek. A nyerget és a lólábakat 
pajtása lován hagyva, Zsadony Pali az apai házhoz sietett. Hosszú zörgetés után 
csoszogás hallik s kikiált egy hang: 
- Ki az? Mit akar? 
- Én vagyok, apám, a Pali fia. 
- Nem lehet az! 
- Miért? 
- Mert az én fiam vitézül elesett a vecsési ütközetben. 
(Itthon már ü 
tközet lett belőle.) 
- Nem estem én el apám, mert itt vagyok. 
- Ejnye, akasztófáravaló csavargója! Ha mondom, hogy Zsadony Pál, 
mint igazi hős, meghalt a hazáért... Nem futott el gyáván, mint a többi. 
Pali vállat vont és otthagyta a makacs öreget, aki olya 
n nagyra volt a hős halálával. Ment egyenesen a parókiára, a nagy 
kéttornyú református templom mellé. Majd a nagytiszteletű úr megmondja, hogy mit 
tegyen ebben a nehéz helyzetben. Mikor az apja nem akarja neki elhinni, hogy él. A 
cseléd éppen vizet vitt 
haza. 
- Ugyan hugám, látom, az iroda ablaka világos. Kérdezd meg a 
nagytiszteletű urat, hogy sürgős dologban beszélhetnék-e vele? 
A cseléd visszajön. 
- Azt izeni a nagytiszteletű úr, ha talán haldokló ember dolgában 
járna, akkor begyühet. 
- Éppen abban járok. A’bizony hugom, haldokló ember vagy tán holt 
ember dolgában járok. 
Ezzel belépett. A nagytiszteletű úr az íróasztalára könyökölve 
tanult. Föl se nézett. 
- No, mi az? 
- Nehéz bajban vagyok, uram. 
Most fölnézett. Aztán fölugrott. A pápaszemét is letette, hogy jobban 
lásson. 
- Nem tetszik rám ismerni? Én vagyok a Zsadony Pál. 
- Tudom, hogy az vagy; de nem hiszem. Hiszen te elestél a vecsési 
ütközetben. 
Pali elnevette magát és aztán elmondotta a vecsési ütközet 
történetét. Csak egy ember esett ott el, az is 
ló volt, az ő derék 
Ráró-ja. Aztán elmondta az apjával való jelenetét és megkérdezte a 
papot, hogy mit csináljon? 
- Ez még semmi, - fejezte be az elbeszélést a pap, - estefelé itt 
járt az apád és megkért, hogy holnap a nyolcórai istentiszteleten könyörgést 
mondjak érted és beszédben mondjam el, hogyan estél el vitézül a hazáért. Már meg 
is csináltam. Éppen most kezdtem el tanulni. 
Pipára gyújtott. 
- Tudod mit, fiam, hogy legalább egészen kárba ne vesszen, fölolvasom 
neked. Kevés embert ér ám az a szerencse, hogy friss egészségben végighallgathassa 
a saját halotti beszédét. 
A nagytiszteletű úr jól értett hozzá, gyönyörűen kikanyarította a 
Pali halálát Az ágyúk százával bömböltek benne és egész vasasnémet ezredek 
dübörögtek végig a vecsési síkságon. Azután jött a kaszabolás, melyet Pali véghez 
vitt, míg a sok ezer ember le n 
e 
m gyűrte. Piros vére kiomlott s megtermékenyítette a földet, melyből 
a magyar szabadság fája fog kihajtani. Örökre büszke lehet rá a város, meg a 
Zsadony-család s kőemléket kell a hős fiúnak állítani, hogy unokáik tanuljanak 
lelkesedni rajta stb., stb. 
Mik 
or a nagytiszteletű úr a fölolvasást befejezte, meglepetve vette 
észre, hogy Pali eltakarja az arcát és keservesen sír. 
- Mi bajod? 
- Röstellem, hogy élek... Szégyellem, hogy életben maradtam. Nem, nem 
is élem túl, hogy nem haltam meg. Határoztam... Még az éjjel fölakasztom 
magamat. 
- Eredj, bolond! - feddé a papja. 
- Hiába, nagytiszteletű úr, ha száz évig élek is, ilyen szépet nem 
mondanak rólam soha... Hisz ilyen ember még sohase volt Cegléden! 
- Milyen ember? 
- Amilyen én - lehettem volna. Amilyen a nagy 
tiszteletű úr beszédében vagyok. Nem, nekem kötelességem meghalni. 
Isten áldja meg... 
- Megállj, bolond! - kiáltott a pap és megragadta, - okosabb dolgot 
mondok én neked. 
Pali megállt. 
- Eredj neki a magyar tábornak, keresd föl egyenesen Damjanichot s 
állj 
be hozzá honvédnek... ott osztogatják legsűrűbben a halált. Én pedig 
nem tudok semmit a te hazajöveteledről és holnap csak úgy elsiratlak, mintha a 
vecsési ütközetben elestél volna. 
- Köszönöm, nagytiszteletü úr, így teszek, Isten engem úgy 
segéljen. 
...Mikor a Kamaszék házához ment, hogy pajtásától elbucsuzzék, kint 
egy legény keservesen nyögött a padon. A Kamasz Pista volt. Az apja bottal verte 
el, mert hazafutott. 
Egy negyedóra mulva gyalog együtt elhagyták Ceglédet, Damjanichot 
fölkeresni. 
* 
Egy forró augusztusi napon két bujdosó honvéd állított be az öreg 
Zsadony tanyájára. Zsadony és Kamasz voltak. Világosról jöttek szökve. 
Az öreg Zsadony végtére is belenyugodott, hogy a fia nem olyan nagy 
hős, aki az első csatában tüstént meghalt, hanem olyan, aki még húsz csatában 
részt vesz s akkor is ép bőrrel jön haza tovább dolgozni. 
A városi közvélemény is megtartotta hősnek. Miért is 
ne! Olyan embert, akit már az ágyúgolyó is leütött, még sincs semmi 
baja. 
Történet, amely álom 
I. 
1847. szeptember hetedikén a londoni Regent-Street egyik házában 
Mr. Norton a híres gépészmérnök éppen ebédhez ült, mikor egy idegennek a 
látogatását jelentették be. 
- Jőjjön holnap az irodámba. 
A szobaleány visszatért az üzenettel. 
- Nem lehet, mert holnap elutazik és nagyon messziről jött. 
- Ez bizonyosan amerikai, azért ilyen erőszakos. Vezesd be. 
Egy erőteljes, ötven-ötvenöt év körüli zömök ember lépett be. 
Valami 
teljesen vad hangzású néven mutatta be magát. 
- Bocsásson meg uram, de nagyon sürgős ügyben jöttem, - kezdé 
tiszta angol nyelven. 
- Röviden, kérem, - felelt bosszúsan Norton, - mert igen éhes 
vagyok. 
- Ne zavartassa magát, csak tessék ebédelni. 
- Azt se bánom. 
Ezzel Norton intett és behozták a levest. 
- Mennyi jövedelme van önnek évenként? - kérdé szárazon. 
Norton úr indignálódva tette le a kanalat. 
- Én ötször annyit ígérek önnek, ha rendelkezésemre áll. 
Most már a kenyér is kihullott a Norton úr kezéből. 
- Miről van szó? 
- Egy fegyvergyár berendezéséről és vezetéséről. Önre van 
szükségem. Nem bízom teljesen magamban. 
- Ön valami fölkelő állam, talán délamerikai állam megbízásából 
dolgozik? 
- Nem én, uram. Csak egy újfajta fegyvert találtam föl s azt nem 
akarom egy államnak se eladni, hanem magam elkészíteni. Majd aztán diskurálok 
Európával. 
- Kicsoda ön tulajdonképp? 
- Földbirtokos Magyarországból. De magam is értek valamit a 
gépészethez. Otthon már ifjúkorom óta foglalkozom vele s azonkívül egy évet 
dolgoztam mint közönséges munkás a spitheadi, egyet pedig a touloni 
fegyvergyárban. 
Norton egyre nagyobb bámulattal nézett rá. 
- Az ön hazája törvényei megengedik a titkos fegyvergyártást? - 
kérdé. 
- Ahol én lakom, uram, ott nincs törvény. Az a hely, mint 
monda 
ni szokás, az Isten háta mögött van. Ott én olyan úr vagyok, mint 
a török császár a maga birodalmában... De egyék kérem, hiszen kihűl a 
levese... 
Mit törődött Mister Norton a levessel? Nagy léptekkel járkált föl 
s alá. Végre hirtelen megállt az idegen előt 
t. 
- Tudja ön, hogy mennyi évi jövedelmem van nekem? - kérdé. 
- Nem. 
- Ezer-ezerkétszáz font. 
- Jó. Tőlem tehát kap öt-hatezer fontot egy évre. Elfogadja? 
- El. De kérek szerződést. 
- Itt van készen a zsebemben. Holnap közjegyző előtt 
hitelesíthetik. E célból itt hagyom önnek a fiamat, kellő 
meghatalmazással. 
Mr. Norton előtt ismeretlen nyelven kiszólt az előszobába, mire 
egy nyúlánk fiatalember lépett be. 
- A fiam, Aladár. Most végezte el a northamptoni gépésziskolát. 
Minden további utasítás nála van letév 
e. Ha ön szíveskedett a szerződést aláírni, ugyanő föl van 
hatalmazva arra, hogy az első fizetést, hatezer fontot önnek azonnal átadja. 
Megegyeztünk? 
- Meg! - felelt Norton kábultan. 
- Akkor Isten önnel, a viszontlátásra, ez a fiú itt marad. Én még 
ma este 
Párisba utazom, ahol a másik fiam vár egy elsőrangú 
kémikussal. 
Kezet szorított Nortonnal, a fiát megcsókolta és elsietett. Norton 
csengetett. 
- Vigyék ki a levest megmelegíteni. 
Tíz perc múlva visszahozták a megmelegített levest, de Norton úr 
már a dolgozószobájában volt. 
Aznap bizony Norton úr elfeledkezett az ebédről. 
II. 
Mikor Szakács Benjámin gyergyószentmiklósi közbirtokos megvette a 
borszéki havasok közt fekvő baléni rézbányát, amelyet tíz év óta nem műveltek, 
mindenki nevetett rajta. 
A legvérmesebbek azzal biztatták, hogy talál még benne vagy 
százezer krajcárt, ha ugyan talál. De bankót nem. 
Szakács maga is odaköltözött a hozzáférhetetlen hegyek közé, az 
oláh határ mellé. Nagy ritkán jött le onnan s lassanként magával vitte összes 
atyafiságát, azonfölül minden dolgot nem találó embert, akik Oláhországba 
akartak kivándorolni. 
Úgylátszik, van még mit kaparni a bánya fenekén. Szakács maga is 
dolgozott, vagy saját gép 
műhelyében, vagy lent a bányában. 
A legidősebb fiát, amint hazakerült a csiksomlyói iskolából, maga 
mellett tartotta s mindenre megtanította, amit ő szokott végezni. 
A másik két fiát messze országban, amint beszélték, külföldön 
iskoláztatta. Egyszer ő maga 
is eltünt s két évig senki sem látta. 
De mindez csak mende-monda lehetett. Biztosat senki sem tudott 
odalent Csík- és Gyergyószék völgyeiben. Ha néha vadászember feltévedett 
Borszékig, ott látott üveghutát, rézbányamunkásokat, téglagyárat, 
Szakácséknak 
egy szép házát, de följebb a havasok közé, Balanba mér nem ment 
senki... Rettegett, őserdőborította, bizonytalan vidék volt az akkor. 
Ezernyolcszáznegyvennyolc tavaszán a Maros-völgyén, Szászrégentől be 
Oláh-Toplica felé sok angol gép, mint mondták, bán 
y 
agép érkezett Szakács számára Angolországból. Száz ember 
egyengette az utat e gépek előtt és tizenkét bivaly húzott egyet. 
A gépeket angolok kisérték, akik szintúgy eltűntek a hegyek közt, 
mint korábban a székelyek. A nagy mozgás következtében mindenfelé elterjedt a 
híre, hogy Szakács bányája kitünő és már ánglius masinákkal túrja a rezet. 
De zajos, zivataros idők következtek és senki sem törődött Szakács 
rézbányájával. 
Erdély csöndes völgyein harci moraj hömpölygött végig; de a 
borszéki havasokig nem hur 
colta el az égő fáklyáját a háború vad istene. 
Szakács Benjámin koronként megjelent lent a székelység közt, 
lázban égő szemekkel, sápadt arccal. Meghallgatta a híreket, aztán újra 
visszament a hegyei közé. Csak aztán emlékeztek rá, hogy itt-ott ilyen 
mondá 
sokat ejtett el: 
- Ne csüggedjetek, legyetek szilárdak, rövid idő alatt minden jóra 
fordul. 
Majd másutt ezt mondotta: 
- Még nem vagyok készen. Kevés anyagot kapok és lassan kapom a 
külföldről. 
Senki sem értette. 
III. 
1849. augusztus 11-én a magyar hadsere 
g ó-aradi főhadiszállásán döntő tanácskozásra gyültek össze a 
magyar hadsereg tábornokai és törzstisztjei. 
Görgey eléjük terjesztette a Rüdigerhez írt levelet, amelyben 
jelenti, hogy Világosnál le fogja tenni a fegyvert. Erre ő maga otthagyta a 
tiszteket, 
hogy szabadon tanácskozzanak a fölött, elfogadják-e az ajánlatot, 
vagy nem. 
Alig kezdtek tanácskozni, heves kopogás hallatszott az ajtón. 
Mielőtt bárki szólhatott volna, nyilt az ajtó és belépett Szakács 
Benjámin. 
Fehér abaposztó nadrágja hosszúszáru csizm 
ába volt bujtatva. Rövid szürke zekét viselt, oldalán széles 
fringia lógott. Székely nemzetőrnek látszott. Katonásan köszönt és szólt: 
- Bocsánat, tábornok urak, nevem Szakács Benjámin, olyan dologban 
jövök, melytől talán a haza sorsa függ. 
A katonák összenéztek. 
- Beszéljen, - szólt Kiss Ernő. 
- Uraim, én hosszas fáradozás után egy új puskát találtam föl, 
amely egy embert képessé tesz arra, hogy mai puskával fölfegyverezett húsz 
emberrel szembeszálljon. 
A tisztek összenéztek. Ez valami szegény őrült. 
- Nem 
vagyok őrült, uraim. 
Ezzel kikiáltott az ajtón. Egy ugyanúgy öltözködött székely jött 
be, csakhogy bocskorban, vállán egy kicsinek látszó puska, oldalán rövid 
szurony, elől-hátul hatalmas tölténytáska. Szakács elvette a puskát s az 
izgatottan csoportosuló 
tisztek közé lépett vele. 
- Nézzék uraim, a puska hátultöltő, a töltényeket készen kell 
berakni, még pedig nem egyenként, hanem egyszerre hatot. Ezt kilövöm egy perc 
alatt, aztán megint beleteszek hatot. Szóval, míg önök egyet lőnek, én legalább 
harminca 
t lövök. 
A csodálkozás moraja futott végig a tiszteken. 
- S ez, uraim, irtóztató hatásu. Öt emberen átmegy. Egy század 
sortüze pocsékká tesz egy egész lovasezredet. 
Zokogás hallatszott. Leiningen az asztalra borulva sírt. 
- Látja ezt? - szólt Kiss Ernő, - ez azt jelenti, hogy miért nem 
jött hamarabb ezzel a fegyverrel; most már késő. Itt a levél Rüdigernek! 
- Nem jöhettem addig, amíg sok fegyverem és milliószámra menő 
töltényem nincs. 
- Még így is késő! Mire embereinket betanítjuk, kiszorítanak az 
országból 
. 
- Nem kell, tábornok úr, nekem van húszezer emberem ezzel 
fölfegyverkezve. 
Erre Leiningen fölugrott. 
- Hol, hol, hol? 
- Tízezer itt a város végén, tízezer egy órányira. 
- De honnan csöppentek ide? - ostromolták Szakácsot minden 
oldalról. 
- Erdélyből, Gyergyószék hozzáférhetetlen hegyei közül. Ott 
gyártottam e puskákat s ott szerveztem egy év alatt hadseregemet. Segesvárhoz 
már későn érkeztem, de mondhatom, hogy bosszút álltam... Lüders tábornok 
seregének pici maradványaival fut kifelé az országból. 
- Megverte az oroszokat? - kiáltott föl Pöltenberg. 
- Igen, Piskinél. Kilencezer orosz maradt halva a csatatéren. A mi 
veszteségünk nyolcvanöt ember volt. 
Valami őrületes jókedv fogta el a hős katonákat, akik még az imént 
a gyalázatos kapituláción tanácskoztak. 
Körülvették Szakácsot, ölelték, csókolták. 
Egyszer csak megjelent az ajtóban Görgey alakja. Valaki elszaladt 
érte. 
- Mi történt, urak? Hol az a föltaláló? - kérdé metsző 
hangon. 
- Én vagyok, - felelt Szakács, meghajtva magát. 
- Mutassa a puskáját! 
Szakács megmagyarázta neki. 
- Micsoda pénzből tudta ön ezt kiállítani? 
- A rézbányám alatt aranybányára bukkantam. 
- S hogy, miféle eszközökkel? 
- A legfinomabb angol eszközökkel. Angol hajók hozták le a 
Fekete-tengerre, s onnan becsempésztük Erdélybe. Míg csönd 
es idők voltak, az országon keresztül sokat hozattam. 
- Derék dolog, - szólt Görgey hidegen, - lássuk a katonáit. 
Ezzel kimentek a ház elé. Kint Szakács tíz katonája állt csöndben, 
lábhoz tett fegyverrel. Előttük egy fiatalember a lova nyakát simogatva. 
- Aladár, vezesd be a sereget. 
A fiu lóra pattant s elvágtatott. Egy félóra mulva tompa 
dübörgéssel fekete sereg közeledett. Kisérteties közeledés, mert bocskoruk 
lévén, alig dobogtak. 
- Nyolcszáz ember egy zászlóalj. Ez itt összesen tizenegy 
zászlóalj, ezerkétszáz ember az ágyú- és töltényeskocsik mellett van. 
- Ágyúi is vannak? - kérdé Görgey. 
- Igen, hátultöltős, bronzból, ekrazit bombákkal. 
- Mi az? 
- Saját találmányom; ötvenszerte nagyobb a robbanó ereje, mint a 
puskapornak. 
Görgey és a többi tábornok bámulva nézett a tömzsi székelyre, aki 
oly hidegen beszélte ezeket a dolgokat. 
A fekete sere 
g megállt Ó-Arad nagy piacán. Középen az ágyúk és a 
töltényesszekerek. A tábornokok pedig bementek a szobába és Görgey a következő 
levelet diktálta Rüdiger tábornoknak: 
Tábornok úr! 
A tábornoki kar egyhangu határozata folytán holnap lesz szerencsém 
önt megtámadni. 
Tisztelettel 
Görgey tábornok. 
IV. 
Rüdigert és tisztjeit meglepte ez a levél. Hisz ők a 
fegyverletevés helyét és idejét megjelölő levelet várták. 
Az I. hadtestet Görgey elküldte a netalán érkező osztrákok 
föltartóztatására. A III. és IV. hadtest 
tartalékban állt. Soborsinból bevonták Szakácsnak másik tízezer 
emberét és tizenkét ágyúját és augusztus 12-én hajnalban rámentek 
Rüdigerre. 
Görgey, Szakács és a tábornokok középen voltak, lóháton. 
Mikor virradatkor fölkeltették Rüdigert, így szólt: 
- Hát mégis támadnak? No ez szebb, mintha megadnák magukat. 
Azzal kilovagolt seregéhez, mely már csatarendben állt. Krulev 
ezredes egy nagy távcsővel kémlelte a messze távolban alig látható 
magyarokat. 
- Nem értem. Az ágyúikat állítják föl. Kire akarnak azok olyan 
messziről lőni? 
A következő perc megadta a feleletet. Irtóztató zúgással jött egy 
bomba s lecsapott az Olga-lovasezred közé. Az egész ezred bomlani kezdett. 
Ötven ember dőlt ki halva és sebesülten. Balfelől a gyalogságba öt-hat bomba 
csapott le s óriási lyukakat ütött az ezredek sziklafalán. 
- Előre az ágy 
úkkal, neki! - ordított Rüdiger. 
- Ilyen messziről lehetetlen, - felelt egy tüzérezredes. 
- Ami nekik lehet, nekünk is lehet, - üvöltött a vezér. 
A parancs, parancs. Az orosz ágyúk megkezdték a tüzet. Tíz perc 
mulva a fele elhallgatott. 
- Mit csináltok kutyák? - kiáltott Paskievics, odalovagolva 
ágaskodó lován. 
- Elesett a legénység fele, - felelt az ezredes, aki vérbe borulva 
feküdt az ágyúján. 
- Eredj, Wladimir, a kozákok támadjanak, söpörjék el a 
gazokat. 
A hadsegéd elvágtatott s pár pillanat mulva négy ezred kozák 
pokol 
i dübörgéssel rohamra indult. A trombiták recsegtek, a kozákok 
erőteljes kardala hallatszott. 
- Isten és a cár nevében - kiáltott Rüdiger és keresztet vetett 
magára. 
- A huszárjaimat vetem eléjük, - kiáltott a túloldalon Görgey, 
mikor ezt a förgeteget a síkságon közeledni látta. 
- Kár volna értük, - felelt Szakács. 
A székelyek összébb szorultak s hármas sorba álltak. Mikor a 
kozákok ezer lépésre voltak, egyetlen fülsiketítő roppanás hallatszott. Mind a 
három sortüzet adott. Közvetlenül rá jött a második sortűz, a harmadik, a 
negyedik, az ötödik, a hatodik... az ágyúk kartáccsal bömböltek le a hegyről... 
S hatezer kozákból kétszáz tért vissza. 
Rüdiger sírva, káromkodva, imádkozva, egész seregét előre zudítja. 
A legbátrabbak csak száz lépésnyire jutottak a mag 
yarokhoz, a többi hanyatt-homlok rohant vissza. 
A tábornokok borzadva látták a pokolgépek működését. 
Ekkor Szakács így szólt Görgeyhez: 
- Tábornok úr, most rájuk eresztheti a huszárokat. Mi pedig 
forduljunk Haynau ellen. 
* 
Így történhetett volna, ha egy magyar ember 48-ban föltalálja a 
Manlicher-puskát, az Uchácius-ágyút és a hozzávaló puskaport. 
A legionárius 
Metsző, hideg szél fujt. A bécsi diákok halálfejes légiója masirozott 
a síkon. A kalendárium már március végét mutatta, de aki nem ért rá 
könyvekben 
utána nézni, az megesküdött volna rá, hogy csak februáriusban 
járunk. 
A mi embereink pedig ugyancsak nem értek rá a naptári viszonyoknak 
utána nézni. Már október óta csatáról-csatára járnak. A velő is megfagyott 
csontjaikban, amint a messze terjedő jász s 
íkságon lassan bandukoltak. 
Hatszáz intelligens, úri ifjú ez, aki mind könyvet dobott el, hogy 
fegyvert ragadhasson. Metternich megbuktatói, akik dacoltak Windischgrätz-cel és 
egy év alatt két forradalmat csináltak Bécs városában. 
Mikor aztán a hatalom leigázta a császárvárost, szétnéztek, hogy 
merre lobog még a szabadság zászlaja. És csapatostul megindultak Magyarország 
felé. 
Az érkező diákok légiókká szervezkedtek s bőven omlott a vérük úgy 
Erdély, mint Magyarország csatatérein. 
Volt köztük herceg, gróf, báró, akik kényelmes kastélyokat hagytak 
otthon Ausztriában, hogy elmenjenek idegen nemzet szabadságáért meghalni. S nem 
eg 
y ősrégi német család ivadéka porlad jeltelen sírban, valahol az 
Alföldön, vagy Erdély havasai közt. 
Aki huszonhárom éves volt köztük, annak már joga volt fiainak 
szólítani a légiót. A legfiatalabbakat azonban rendesen öregnek hívták. 
Testvérek voltak ők mind, életre-halálra hűséget esküdve egymásnak. 
Mindegyik kész volt bármely percben is életét föláldozni bajtársaiért. 
A gyávaságnak azonban még a látszatát is szigorúan büntették. Ebben a 
tekintetben ezek a vidám fiúk nem értették a tréfát. 
Ezen a csikorg 
ó márciusi napon 1849-ben Jászberény felé haladt a halálfejes légió. 
Ötödik napja, hogy szabad ég alatt táboroztak s a legdalosabb gyerek ajkán is 
megfagyott a nóta. A tisztjeik sorba-sorba járták őket. 
- Mi történt veletek, fiaim, hisz oly szomorúan baktattok, mintha 
akasztani vinnének! 
- Nagyon fázunk. 
- Csípős ez a magyar szél. 
- Paprika van itt még a levegőben is. 
- Ej, ne legyetek anyámasszony katonái. Különb dolgokat is 
kiállottunk mi Bécsben. 
A gyerekek fölsóhajtottak. 
- Az igaz, csakhogy az egyik harc és a másik harc közt elmentünk a 
torlaszról a kávéházba sörözni, meg billiárdozni. 
Nagy sóhajtozások hallatszottak a sorokból a sör, a kávéház, a 
billiárd hallatára. 
- Nagyon elpuhított benneteket az a kétheti debreceni tartózkodás. Mi 
bajod, Hammer? 
A kérdés egy vékonydongáju, alig tizenhatéves tacskóhoz volt intézve, 
aki sápadtan, fogvacogva lépegetett s éppen átadta a puskáját a 
szomszédjának. 
- Nagyon rosszul vagyok. A hideg ráz, meg a forróság gyötör. Alig 
állok a lábamon. 
- Szedd össze magadat! Ha rád nézek, sohase hinném, hogy te vagy az, 
aki a császár két legszebb gránátosát puskatussal leütötted. Nesze! 
És egy debreceni faragásu cifra kulacsot nyujtott neki, melyből a fiu 
pár korty szilvóriumot ivott. 
- Vigyázz! - hangzott legelől a kommandó s 
a trombitajel hirdette, hogy ki-ki szedje össze magát. 
A távolból Jászberény tornyai merültek föl. 
Megperdültek a dobok. Majd utána megharsantak a trombiták. Hammer is 
a vállára vette a puskáját. Mikor aztán a város legelső házaihoz érkeztek, 
kibontották 
a halálfejes zászlót, és rázendítették a légió dalát: 
Es ist der Windischgrätz... 
A város apraja, nagyja az utcákra sietett s kézszorítással, öleléssel 
üdvözölték a nagyhírű hős fiúkat. A nagy piacon négyszögbe álltak s vezérük 
kihirdette, hogy bizonytalan ideig Jászberényben maradnak, azért hát szállásolják 
el magukat. Pár perc mulva a vendégszerető lakosság szétosztotta a diákokat s 
boldogtalan volt, akinek nem jutott. Hammer egy becsületes fűszereshez jutott. 
Amint a fűtö 
t 
t szobába ért, leroskadt a kanapéra és elaludt. Nem merték se 
fölkelteni, se levetkőztetni. Lábujjhegyen jártak körülötte s a legjobb falatokat 
eltették neki az ebédről. 
Négy órakor fölébredt, vagyis magához tért. Akkor kényelembe 
helyezkedett, evett valam 
it és vizet ivott sokat. Aztán megmosakodott, megvarrta az egyenruha 
foszlásait, kipucolta a fegyverét, vállára vetette s kiállt a kapuba. Az őrség 
érte jött, s elvitte zászlóvártára. 
Nyolc órakor jött haza. Szemei nagyok és fényesek voltak a láz 
tüzétől. 
Tántorgott. 
- Vizet, vizet adjanak! - suttogta. 
- Feküdjék le, katona úr! - biztatta a házigazda. 
- Nem lehet, mert valószinű, hogy az éjjel továbbmegyünk. 
- De akkor én föl fogom kelteni. 
- Nem lehet, nem lehet - mormogta a fiú. 
Vacsora alatt azonban elá 
jult. Akkor a fűszerkereskedő ágyba fektette és orvost hivatott. 
Az orvos azt mondta, hogy valószinűleg tifusz lesz belőle. Éjjelre 
hóvihar kerekedett. Mikor legjobban rázta és csapkodta az ablakokat, megperdültek 
a dobok. A légiónak riadót vertek. 
Fegyvercsörgés, futó lépések zaja hallatszott az éjszakában. Egy 
félóra alatt a légió sorakozott s Nagykáta felé indult az alaktalan 
sötétségben. 
A fűszeres bement Hammerhez. Nyitott szájjal aludt, rövid, szaggatott 
lélegzetet vett, szeme be volt esve, arca kipir 
ulva. 
- És én fölkeltsem, hogy ennek a hóviharnak neki menjen? Nem, hisz’ez 
biztos halál, hadd aludjék szegény. 
És a jó ember maga is visszafeküdt. 
Hammer másnap délutánig aludt. Akkor behívta a házigazdáját. 
- Mi ujság? Mi történt velem? 
- Ön tegnap este elájult és ágyba fektettem. 
- És a légió? 
- Az éjjel elvonult. Azt mondják, ma ütközet van valahol. 
- Szent Isten! Mit tett velem? Elmaradtam az ütközetből! El vagyok 
veszve. Sohase mosom le a gyávaság vádját. Szökevénynek hisznek. 
A fűszeres megpróbálta vigasztalni. A szegény gyerek csak rázta a 
fejét s ezt hajtogatta: 
- Nem ösmeri a légiót, nem ösmeri a légiót. Az én becsületemnek 
vége! 
Egy óra mulva a betegségtől megzavarodva, agyonlőtte magát a 
puskájával. Az asztalon találtak egy levelet, mely Dél-Tirolban lakó édesanyjához 
volt intézve. 
S a hideg hóförgetegből a gyászhír mint egy fekete madár kiröppent, 
hogy lecsapjon a szegény anyára, aki a napsugaras, meleg vidékről annyiszor 
fordult észak felé, hol a fehérfejű hegyóriások állanak... onnan várt kedves 
híreket egyetlen fiáról. 
A zsidó fiú 
I. 
Messze lent délen már régen verekedtek, de Kisregőc még nem kapott 
semmit sem a háborúból. Csak beszéltek a kocsmában, a boltokban, a községházán 
és a piacon, a templom előtt, hogy kiütött a szabadság, nincs már se úr, se 
paraszt, se jobbágy, se robot. 
Hanem, hogy mi van, azt még nem tudták. 
Ősszel aztán azt i 
s megtudták. Egy honvédzászlóalj töredéke vonult át a községen. Az 
volt a parancs, hogy útközben, amennyire lehet, toborzással kiegészítse 
magát. 
A tisztek a nagyvendéglőben ütöttek tanyát s szétküldték 
legügyesebb embereiket. Az úribb nevelésüek szónokolt 
ak és szavaltak, az arra termett honvédek táncoltak és énekeltek - 
a község lázba jött s a legények csapatostól siettek a kocsmába fölcsapni. 
Áron fia Jakab, nézte-nézte, hallgatta a toborzást. Valami új, 
ismeretlen érzelmek kezdettek zsongani benne. Mintha egy hang kötelességre 
figyelmeztette volna, melyeket teljesítenie kell. 
Sokáig nem volt tisztában magával, hogy mit tegyen. Végre egy 
gondolat villámlott át fején. Mintha valaki taszigálta volna, ment egyenesen a 
sorozó-bizottság elé. 
- Mit akarsz, fiam? - kérdé egy tiszt. 
- Beállni honvédnek, - felelte halkan. 
- Zsidó vagy, ugye-e? 
- Az. 
A tisztek összesúgtak. 
- Vannak szüleid? - kérdé a kapitány. 
- Vannak. 
- Itt hagyhatod őket? Nincsenek rád szorulva? 
Jakabnak összeszorult a szíve. Aztán ránézett a kapitányra és 
felelt: 
- Miért kérdezi ezt a tiszt úr éppen tőlem? Eddig mindenkit 
bevettek, aki jelentkezett. Bevették Gál Pistát, özvegy anyjának egyetlen 
fiát. 
A kapitány szárazon így felelt: 
- De te zsidó vagy ám fiam s ebbe a legénységnek is van 
beleszólása. 
- Nekem épp úgy kötelességem fegyvert fogni, mint a többinek. Itt 
születtem, itt is akarok meghalni, a haza az enyém is, nemcsak a maguké... Nem 
akarom, hogy majd azzal vádoljanak, hogy gyáván elbujtam, mikor minden 
fiatalember a háborúba sietett. Még ha csak száraz kenyeret eszem is, akkor is 
a szememre vethetik, hogy azt sem érdemlem meg, mert itthon ültem, mikor 
mindenki elment megmenteni az országot. 
Egy öreg orvos erősen bólintgatott a fejével. 
- Igaza van, csak nem tudja magát jól kifejezni. Az ő vérüknek 
együtt kell hullania a mi vérünkkel, az ő vérüknek is meg kell öntözni ezt a 
földet, addig itt nincs joguk, addig itt nincs hazájuk. Az inspiráció beszél 
belőle. Be kell venni. 
Fejébe nyomták a honvédsapkát s Jakab kiment a piacra. 
Egy negyedóra mulva valóságos zendülés volt odakint. Jakab fejéről 
letépték a sipkát s őt kilökdösték a zászlóaljból. 
- Zsidót miközénk? Zsidót katonának? Hát ez meg már miféle új 
módi? 
- Mi nem állunk mellette. 
- Egy sorba sem állok vele. 
- Kergessétek a pokolba. 
- De fiaim, - kiabált le a tornácról az öreg orvos - miért nem 
akarjátok megengedni, hogy ő is meghaljon a hazáért? 
- A mi hazánkért ugyan ne haljon meg, nincs az rászorulva. 
- Hát ti elmentek küzdeni, szenvedni, talán elesni, ő meg itthon 
üljön a sutban? 
- Csak hadd üljön, arra való, semmi köze mihozzánk. Nem közibénk 
való. 
És mivel Jakab vagy harminc lépésnyire még mindég reménykedve 
várt, elkezdték kővel hajigá 
lni. 
A tisztek nem tehettek mást, engedtek a zászlóalj kivánságának; az 
öreg orvos ugyan fölhozta, hogy Pesten némi ellenállás után bevették a zsidókat 
a nemzetőrök közé, de a tisztek viszont ellene vetették, hogy Pozsonyban nem 
engedték meg a zsidóknak a nemzetőrségbe való belépését. 
Adott jelre rendbe és sorba lépett a rekrutákkal kiegészített 
zászlóalj s nagy trombitaharsogás közt elindult föl a hegyek közé. A 
trombitaharsogás és fegyverek csörgése sokáig hallatszott szét a sárga őszi 
alkonyatban... Azut 
án csönd lett. Az öreg emberek hazakísérték a síró 
asszonyokat. 
Jakab egy kazal aljában heverészve hallgatta a katonaság zajának 
eltávozását. Azután hazament. Kezet csókolt az anyjának és kiment a boltba az 
öreg Áronhoz. Senkinek sem tűnt föl, hogy ma mi 
lyen sápadt és szomorú. 
II. 
Azután megint soká, nagyon soká nem jutott nekik semmi a 
háborúból. A mezők hó alá kerültek, az utak majdnem járhatatlanok lettek. Az 
emberek szánon jártak, lépéseik zaja elveszett a hóban. Az egész falu olyan 
csöndes lett, mint a temető. Akkor egyszerre a háborúnak egy hulláma átcsapott 
rajtuk. 
A híres hadvezér azon a vidéken vonult vissza seregével. Egy 
zordon, szeles, havas estén tompa dübörgéssel és csikorgással nagy fekete 
szekerek érkeztek a faluba egy század huszár és egy zászlóalj honvéd fedezete 
alatt. 
A piacon megálltak. Az emberek lámpásokkal jöttek ki megnézni, 
hogy mi lesz? 
Az őrnagy a bírót hivatta. 
- Nekünk még ma este tovább kell mennünk. 
- Nem lehet, uram, ilyen időben. Mind ott vesztek a hegyek 
közt. 
- Ha ott 
veszünk is, mennünk kell. Parancs, parancs. Azért hát egy-kettő, 
vezetőről gondoskodjál. Félóra múlva indulunk, mert nyomunkban az 
ellenség. 
A parasztok fejcsóválva elszéledtek. A honvédek anélkül, hogy a 
sorból kiléptek volna, szalonnát, kenyeret falta 
k és pálinkát ittak rá. Néha le-lerázták magukról a havat. Egy 
öreg paraszt odaszólt egy cingár honvédnek, aki erősen verte össze a bokáját a 
hidegtől: 
- Már mér’nem maradtok itt öcsém? Nem jön utánatok az ellenség 
ilyen istenverte időben. 
- Nagyon vigyáz 
ni kell nekünk bácsi, mert mi az ország kincsét őrizzük. Négy 
szekér aranyat viszünk a bányavárosokból. 
A paraszt megemelte süvegét. Annyi pénz tán nincs is a világon. 
Aztán szinte megdöbbenve tovább ballagott. 
Az Áron boltajtajából világosság sugárzott ki. Kint állt Jakab és 
nézte a katonákat. 
- Te is inkább egy kis gugyit hordhatnál körül, - mordult rá egy 
vén káplár, - mint hogy itt tátod a szádat. 
- Könnyű neki itthon, míg mi a fagyos havon a halállal ölelkezünk, 
- szólt bele egy katona. 
- Hej, mikor le 
szek én otthon, - sóhajtott egy tizenhét-tizennyolcéves fiú, aki 
egyre a hidegtől csorgó könnyeit törülgette, - pedig tudom, hogy szegény 
édesanyám sírva gondol rám minden este. 
A katonák arcán a szomorúság jelent meg. Valamennyinek az 
elhagyott otthon jut 
ott eszébe. Sóvárogva fordultak a boltból kiömlő világosság 
felé... De jó meleg lehet ott bent! Egy őrmester sietett arra. 
- Sorakozz! - kiáltott halkan, - mindjárt indulunk. 
- Van már vezető? - kérdezte a káplár: 
- Van, a bíró szerzett egy erdőkerülőt. 
Még az éjjel Prázsmárig kell jutnunk. 
- Vigyázz! Sorakozz! - hallatszott halkan mindenfelé. 
A tisztek a zászlóalj élére lovagoltak, az egész sereg megindult s 
lassanként eltünt a hulló hóban és az éjszakában. 
III. 
Ujra mély csönd lett a faluban. A menekül 
ő honvédek nyomát elfödte a friss hó. A tűzhely mellé húzódott 
emberek hallgatták a szél üvöltését s minden jót kívántak az elemekkel küzködő 
szegény katonáknak. 
Egyszerre csak megzörgették a bíró kapuját. Kiment. Az utca tele 
volt idegen katonákkal. A kap 
u előtt tisztek állottak. 
- Te vagy a bíró? - szólt egy szálas tiszt fehér köpönyegben. - 
Mennyi ideje, hogy az ellenség erre vonult? 
- Nem láttam én erre ellenséget, uram. 
- Ördög és pokol... a honvédeket értem. 
- A honvédek? Azok jártak. 
- Mikor? 
- Nem tudom, könyörgöm, nincs az én házamnál óra. 
- Ezredes úr, talán a kocsmába mennénk. Pokoli idő ez, - szólt egy 
kapitány. 
- Jó, hozzátok utánam a bírót. 
Az üldöző csapat egy zászlóalj tiroli vadászból és a 
Civallartuhlánusok egy századából állott. Az expedic 
ió élén Bellegarde Hektor gróf ezredes állott. 
- No bíró, - fordult a vendéglő nagy ivójában az öreghez, - most 
sem emlékszel még? 
- Emlékszem én, uram. 
- Nohát felelj! 
- Mire? 
- Mennyi ideje lehet, hogy a honvédek elhagyták a falut? 
- Lehet annak két órája. 
- Ördög és pokol... Kisiklanak a körmeink közül. A megkerülő 
csapat nem lesz képes eléjük vágni. Hallod-e bíró, egy jó vezetőre van 
szükségünk. 
- Honnan uram, nincs a faluban más, mint asszony és öreg 
ember. 
- Láncos-lobogós, de nekem kell! - toporzékolt az ezredes. 
- Reggelre keríthetek, - felelt nyugodtan a paraszt. 
- Üssön beléd a ménkű, megbotoztatlak! 
- Lehet, elegen vannak hozzá, - felelt nagy flegmával a bíró. 
Az ezredes nagy léptekkel járt föl s alá, mialatt a bíró 
megtöltötte a pipáját és rágyuj 
tott. Az ezredes hirtelen megállt előtte s rámordult: 
- Vezess a zsidóhoz! 
- Tessék utánam jönni, - s azzal elindult. 
Csak két hadnagy ment az ezredessel. A többi ott maradt. A 
hadnagyok is kint maradtak a bolt előtt. 
Az öreg Áron ugyancsak elbámult, mikor a fényes katona szerény 
szobájában megjelent. 
- Én Bellegarde gróf ezredes vagyok a császári hadseregben. Azért 
jöttem magához, mert maga okos ember, magával lehet beszélni, nem olyan, mint 
ez a sok paraszt, akik a világért sem árulnának el semmit. Mind az ellenséggel 
cimborál. Én üldözöm az ellenséget, mely négyszázezer arany kincstári pénzt 
visz magával. Ha maga utánuk kalauzol, ezer darab aranyat kap. Megértette? 
Áron kerekre nyílt szemmel bámult a grófra. 
- Ezer arany? Azt tetszett mondani, hogy ezer arany... Óh, 
Istenem, mekkora kincs... És az enyém lesz... Jakab! 
Jakab egy sötét sarokból fölemelkedett. 
- Ez a fiam, gróf úr, a Jakab fiam. Nagyon értelmes, bátor fiú... 
Úgy ismeri a vidéket, mint a tenyerét. Tetszik tudni, ő hordja szét a környéken 
a bolti holmit. El fogja önöket vezetni az ellenség nyomába. Prázsmár felé 
mentek... A fiam még behunyt szemmel is odatalál... Óh, Istenem, a császár ő 
fenségét méltóztatik szolgálni gróf úr? Öltözködjél föl Jakab jól, hogy meg ne 
fázzál... 
- A pénzt a fiú megkapja, mihelyt föladatát teljesítette. Gyere 
öcsém! 
Jakab tántorgó léptekkel követte az ezredest. 
IV. 
Amint a császáriak a falut elhagyták, a hóvihar megszünt. A szél 
hamarosan szétkergette a fellegeket s kibújt a hold, csillogó ezüsttel hintve 
be a fantasztikus hóvilágot. 
Legelől ment Jakab, utána az ezredes és tisztjei. Jakab lesütött 
fejjel haladt. Mintha valami óriási teher nyomta volna vállát. Egy benső hang 
folyton azt suttogta: vissza, vissza! Sőt mintha néha-néha valaki mellbe lökte 
volna. Mi ez? Micsoda érzés ez? 
M 
i ennek a magyarázata? Hisz ha ezt az ezredes, a mindenható 
császár katonája parancsolja, nem kötelessége-e neki engedelmeskedni? Főképp, 
amikor olyan jó ember, hogy a szegény nyomorult apjának ezer aranyat ád 
ajándékba? Igen, neki ezt a szolgálatot kötel 
essége megtenni... mi lehetne a kötelesség, ha ez nem?... igen, 
igen... 
De lábai egyre nehezebbek lettek, lélegzete el-elakadt. Most a 
prázsmári-útra tértek... ott van a honvédek éjjeli tanyája... szegény fiúk, mit 
sem sejtve alusznak, anyjukról álmodoznak... s a halál már feléjük tárja 
karjait. 
Most egy dombtetőre ér és megáll... Lent, száz lépésre, a 
prázsmári híd, a kőből való Krisztussal, azon túl, a holdvilág fényében a falu. 
Aztán visszanéz. A zászlóalj vagy ezer lépéssel elmaradt, az uhlánusok most 
kaptatnak föl... A lejtőn csak az ezred 
es, a tisztje és egy szakasz válogatott vadászcsapat áll. 
- Micsoda falu az? - kérdé az ezredes s kardjával lemutat. 
A zsidó fiú fölemelkedik, mély lélegzetet vesz, úgy érzi, hogy 
minden terhétől megszabadult... szívére teszi a kezét... aztán vad, 
emberfölö 
tti üvöltéssel lerohan a dombról. 
- Ébredjetek, itt van az ellenség, vigyázz, vigyázz, ébredj, 
ébredj! 
Elesik, öt-hat ölet csúszik, véres tenyérrel, fejjel fölugrik, 
rohan, üvölt tovább. 
- Lőjjétek le a kutyát! - ordít az ezredes. 
A válogatott vadász-szakasz, mintha egy puskát sütöttek volna el, 
olyan sortüzet ád... A zsidó fiú tántorog, hangja elhal... egyszer megfordul 
magakörül, szájából vér patakzik... azután a kereszt alatt hanyattvágja 
magát... 
...És Istennek kőből való fia, a Megváltó, a hold szelid fényétől 
beragyogva, hóval borított töviskoronája alól, mintha szeretettel mosolyogna 
erre a fiúra, aki egy nagy eszméért halt meg... Amelyet nem is értett, csak 
sejtett és érzett. Az ezredes 
sturmsrittet fuvatott s a tiroliak mint a macskák másztak föl 
a 
dombra. De a roham elkésett. A honvédek erőteljes tüzeléssel 
védték a falut, a huszárok pedig a kincses szekerekkel a Prázsmáron túl fekvő 
dargói szoroson át elhajtottak. 
A tiroliak retiráltak. Leghátul egy bekötöttfejű kapitány jött. 
Mikor a zsidó fiú tet 
eme mellett elhaladt, megrúgta s mormogá: 
- Kutya, te vagy az oka, hogy fölsültünk! 
A holttest a rugástól megfordult és lehajtotta a fejét. Talán, 
hogy elrejtse szégyenét, talán, hogy megcsókolja a földet... 
Gábor diák 
Fiúk, tudnátok-e ti oly bátran megha 
lni, ha kell, mint elődeitek tudtak? 
Nem puhultatok-e még el teljesen a zengerájokban, ledér kávéházak 
abszintos levegőjében? Megvan-e még bennetek az izzó lélek? Érdekel-e még valami 
benneteket Casanova kalandjain és Faublas lovag szerelmein kívül? Magáno 
s óráitokban hallgatóztok-e néha s halljátok-e a multak árnyainak 
halk jajszavait? S nem döbbentek-e meg, mikor érzitek, hogyha a sors már csupa jót 
tartogat e nemzetnek, még akkor sem nyujt kárpótlást a hosszú, hosszú 
szenvedésekért, amelyek mögötte állnak? 
E kérdésekre nem kérek feleletet, hanem példaként egy régi történetet 
beszélek el egy fiúról... Véres árnyéka a multkor merült föl előttem a Zemplén 
fölött borongó szürke ködből... mikor szokott magános utazásaim egyikén Sárospatak 
felé vittek fáradt lépt 
eim. 
Mikor 1848 őszén a sárospataki főiskola megnyilt, igen különös képe 
volt. Aggastyánok tanítottak ott gyerekeket. Aki ifjú volt vagy férfi, elment 
honvédnek. Akár tanári, akár diáki sorban állott. 
Szomorú város volt akkor Sárospatak, amely diákjai nélkü 
l olyan mint a temető. A szép leányok és menyecskék unatkoznak, 
hangversenyre, táncmulatságra semmi kilátás, még csak kocsmai verekedések sem 
voltak. 
Eseménnyé lett a városban Gábor diák hazaérkezése Pestről. 
Gábor diák vézna, csámpás legény volt. Ferde a válla, egy kicsit 
púpos a háta, a ballábára pedig rettenetesen sántított. 
Mikor a nyáron a honvédtoborzók Patakon jártak s minden ember a 
háromszínű zászló alá állt: Gábor könyörgött, hogy őt legalább betegápolónak 
vegyék be. Visszautasították. 
Mikor aztán a fiúk hangos énekszóval, dobpergés és trombitaharsogás 
közt elvonultak, velük masirozott órákig, míg el nem ájult. 
Egy útszéli kocsmában lefektették. Akkor látták, hogy a lába csupa 
seb. 
Vele kidőlt egy cigány is és ott maradt. Ez ápolta Gábort, orvosság 
helyett ősrégi szép énekekkel traktálván őt, melyeket a gályára hurcolt protestáns 
papok énekeltek hajdan. Mert a pataki cigány akkor még minden efféle régi énekeket 
tudott. 
Gábor három napig hallgatta a bús dalokat, aztán fölkelt és 
visszatért Patakra. 
Egyszer aztán eltünt. Azt beszélték, hogy Szabó Gáspár fuvarorgazda 
szekerén Pestre ment Kossuthhoz, hogy vele mégis fölvétesse magát az 
ármádiába. 
Úgy látszik, ez sem sikerült, mert az iskola megnyitása után 
csakhamar újra otthontermett s kevesedmagával 
rendesen járt az előadásokra. 
Kicsinyek és nagyok közt orákulum volt. Mikor elkezdett beszélni 
Pestről, Kossuthról, Széchenyiről, Petőfiről, Vasváriról, tátott szájjal 
hallgatták. 
De dicsősége nem sokáig tartott. Jött a tél s a déli harctérről 
szállingózta 
k haza a sebesültek és a betegek. Micsoda szánalmas, elgyötört 
alakok. Megjött a nagybotos is, hatalmas alakja kétrét görnyedt. A perlaszi 
sáncokon jobbvállát szétzúzta egy rác golyó. Csak egy hét múlva kötözhették be a 
sebét rendesen, csuda, hogy a legén 
y bele nem pusztult. De nem ingyen kapta a sebet. Öt embert vert 
agyon különböző puskákkal. A patakiak mint az oroszlánok védték az elfoglalt 
sáncokat a már őrmesteri rangban levő nagybotos vezetése alatt. A magyarság már 
retirált, de ők, mint a szikla ál 
l 
tak. Damjanich három segédtisztet küldött oda, hogy hagyják már oda a 
sáncot. Az első segédtiszt, egy hadnagy, maga is pataki diák lévén, puskát fogott 
és beállt a fiúk közé verekedni. A másik segédtiszttel azt üzenték, hogy 
segítséget küldjenek nekik, ne 
üzeneteket. A harmadiknak a szavára végre engedtek... Még egy sortűz, 
aztán leugráltak a sáncról és futottak vissza... A nagybotos nehezen tántorgott 
utánuk, a vállát abban a percben lőtték át. A kilencedik zászlóalj (utolsó a 
csatatéren) négyszögbe állv 
a 
várta őket, középen Damjanichcsal. A nagybotos ott rogyott össze 
előtte. 
- Meghalt? - kérdé a vezér. 
- Nem. 
- Kapjátok föl, előre! 
Lassan hátráltak. Este egy faluban tábort ütöttek s Damjanich 
meglátogatta a sebesülteket. 
A nagybotos sebét társai már kimosták és úgy ahogy bekötözték. 
- Hallom, hogy te csináltad az egész galibát. Ha nem volnál 
megsebesülve fickó, - szólt a vezér, - főbelövetnélek. Tanuld meg, hogy a 
katonának első kötelessége engedelmeskedni. Azt a keserű rézangyalát a tintanyaló 
mivoltodna 
k... 
- Őrnagy úr... 
- Aztán tanuld meg azt is, hogy a puska arra való, hogy lőjjenek, nem 
arra, hogy üssenek vele... 
- Nem volt időm tölteni, őrnagy úr. 
- Arra a katonának mindig van ideje. Mit pazarlod a puskáinkat? 
Hallom, hogy összetörtél egy tucat puskát... 
- Rác puskákkal dolgoztam, őrnagy úr, nem a mieinkkel... 
- A puskákkal nem tudsz bánni, azt látom, nem neked való mesterség. 
Azért ezennel megfosztalak őrmesteri rangodtól. 
- Őrnagy úr!... - hebegett halálsápadtan a diák. 
- És még ma fölterjesztelek hadnagynak. Szervusz! 
...De a szegény nagybotosnak nem használt a nagy öröm. Elsenyvedt, 
elbetegesedett, megtört, s kénytelen volt hazajönni. És a téli estéken át a 
Kutyakaparó 
nevű diákcsárdában sokat mesélt a fiúkról, akik többé sohasem jönnek 
haza… A perlaszi sáncokban maradt Simándy, a főiskola első tenoristája, Bakó, 
Dörgey, Kovács, Csomor, Szivós, az altorjai Rákosi, a lőcsei luteránus pap fia, 
Schneider... és hányan sebesültek meg... 
És a hazáért sápadt fiúk kezdtek újra az előadásokra járni. Csöndes, 
szomorú társaság volt ez. Különösen bús lett azután, hogy a mellbeteg kis jogász, 
Sőregi is megjött s pár hét mulva ott meghalt. 
Nagy temetése volt, de a nagytiszteletű urak a kántust 
gyöngéllették... A leghíresebb énekesek odalent Szent-Tamás körül feküdhettek 
előőrsön a hóban. Elfacsarodott szívvel nézte ezt Gábor diák. Hogy ő mindebben nem 
vehet részt! Nem harcolhat, nem szenvedhet, sem meg nem sebesülhet, - még csak nem 
is énekelhet a harcolók helyett a meghaltak fölött, mert hanggal sem áldotta 
me 
g 
a teremtő. 
Komoran járt. Kerülte az embereket. Ivott. Nem tanult. Tél elmult, 
jött a dicső tavasz, amelyen a magyar madár, a Turul győztes repülését megtette... 
Azután a dinasztia legnagyobb ellenségét, az oroszt hívta be ellenünk és 
megkezdődött a tragik 
us bukás... 
Rekkenő július. Már nemcsak beteg és csonka, egészséges honvédek is 
voltak Patakon, a különböző szétrebbentett zászlóaljakból. Egyenruhájukat 
levetették s újra leültek az iskola padjaiba. Professzor és tanítvány könnyes 
szemmel nézett egymásra... ki törődött itt a tudományokkal, mikor a földretepert 
ország vére csöppenkint folyt el. 
Egy szotnya kozák érkezett egy tiszttel és jelentette a 
polgármesternek, hogy délre egy lovas testőrezred érkezik, egy tábornok vezetése 
alatt. Ennyi és ennyi kenyér, ennyi széna meg zab legyen készen. A nagy, 
kétemeletes kollégium ablakai megteltek a kiváncsi kis diákokkal, míg a szenior 
bottal végig nem járt s el nem kergette őket. Mit bámuljátok a muszkát! Még kényes 
lesz, mert azt hiszi, van rajta valami nézni 
v 
aló. Majd Szegfű, Sárosi, Kerekes elmondják, milyen. Ezek ettek 
belőle Vácnál, Vadkertnél, Görömbölynél, Tokajnál. 
Azután vidám muzsikaszóval jött az ezred. Gyönyörű volt, látszott 
rajta, hogy csak masirozott és nem verekedett. A nagy piacon, szembe a koll 
égiummal fölállt. A kollégium alatt maga a tábornok, körülte 
tisztjei. 
És ekkor a kollégium tetején, mint a macska, csúszva megjelent Gábor 
diák és mikor a tábornok leveszi az aranyos sisakot, hogy verejtékét letörölje, a 
gyönge diák fölegyenesedik és erejének teljes megfeszítésével a vezérre dob egy 
óriás követ. 
A kő talált. A tábornok vérbeborulva esik le lováról. Az elszörnyedés 
ordítása tör ki az oroszokból. S fent a háztető szélén lihegve ül a diák s arca 
különös mosolyra torzul: 
- Lőjjétek le! - kiált az ezredes. 
Harminc-negyven lovas leszáll s elkezd a fiú 
ra lövöldözni. A golyók pattognak a tetőn, de nem találnak. 
- Hozzátok le! - ordít az ezredes. 
Egy század katona betör s tíz perc múlva lent van a nyomorék. 
Káromkodva, taszigálva hozzák. Néha olyat rúgnak rajta, hogy pár lépést 
gurul. 
- Mit tettél, nyomorult? - kérdi félig szánakozva az ezredes. 
Gábor a por, piszok és verejték alatt is büszkén néz rá. 
- Kötelességemet. Engem nem vettek be katonának, mert nyomorék 
vagyok, de én is részt akartam venni a küzdelemben. Ne legyen különb egy sem, mint 
én. 
- Meg fogsz halni. 
- Köszönöm. Ezt akarom. 
Az ezredes fejét csóválta. Jött a katonaorvos és jelentette, hogy a 
tábornok mindjárt magához tér és semmi komolyabb baja nincs. 
- Kötözzétek meg! - kiáltott az ezredes, Gáborra mutatva. 
A kollégium bezárt kapuja mögött 
lélegzetét visszafojtva figyelt a diákság. Ekkor megjelent köztük 
nagytiszteletű Sárándi Péter és hangosan szólt: 
- Minden ember a templomba! 
Megértették: halottért kell imádkozni. A kollégium udvarán lévő 
templomba vonultak, csöndben, szomorúan. 
Gribojev 
hadnagy tizenkét emberből megalakította az exekucionális szakaszt, a 
fiút a kollégium falához lökték. 
- Tűz! 
A fegyverek egyszerre dördültek. A kollégiumi templom lélekharangja 
megcsendült. 
Ekkor bekötött fejjel megjelent a tábornok. A testőrök háromszoros 
hurrája megdördült a levegőben... bent a templomban pedig halkan kezdé Sárándi 
Péter nagytiszteletű úr: 
...Mi atyánk, ki vagy a mennyekben! 
A gyönki nemzetőrök 
A gyönki sváb nemzetőrök olyan sikeresen őrizték a nemzetet, hogy 
gyalog mentek el a háború 
ba és lóháton tértek viasza. 
Pedig későn láttak hozzá. A délvidéki svábok már régen véres harcban 
álltak a rácokkal, mikor ők még nyugodtan mívelték a földjüket odalent, 
Tolnamegyében, arattak és takarítottak. S ha valaki azt mondta nekik, hogy a haza 
vesz 
élyben van, keljenek talpra, azt felelték rá: Majd eljön a haza 
értünk, hogyha olyan nagy szüksége van ránk. 
Csak akkor kezdték komolyan venni a dolgot, mikor a Dráva melletti 
magyar táborból átlőtt karral hazajött Kovács Berci közhuszár és jelentette, 
hog 
y egypár nap mulva teméntelen horvát had fog betörni az országba, 
fölesz és elpusztít mindent. 
Kovács Berci rémítő szinekkel ecsetelte a granicsárokat és a 
szerezsánokat. Hogyan törtetnek előre, üvöltözve, hosszú vörös köpönyegben, csak a 
kenyérszelő bicsk 
ájuk akkora, mint egy kard, a puskájuk pedig hosszú és akkorát szól, 
mint egy ágyú. 
Élelmiszereket nem visznek magukkal, mert rablásból élnek. Aki 
valamit megtagad, azt lelövik s még örülhet, aki így jár, mert másokat viszont 
lassu tűzön pirítanak meg. M 
egpörzsölik, mint a disznót. Talán még szalonnává is 
földolgozzák. 
Képzelhető, hogy az elbeszélésnek a hátak borsódzása tekintetében 
óriási hatása volt. Nem egy lábszár remegett a pisztolynadrágban. S nem egy 
embernek jutott eszébe, hogyan fog ő a papucsban szaladni tudni. Mi itt a 
teendő? 
Az asszonyokat és gyerekeket az értékesebb holmival elrejtették a 
szőlőhegybe, de mi legyen aztán? 
Jött a magyar kormány parancsa, hogy ételt, italt az ellenség elől el 
kell dugni, az utakat bevágni, a hidakat fölszedni, azonfelül pedig minden 
fegyverfogható ember, a legelső öldöklő szerszámmal, ami kezeügyében van, siessen 
Pákozdra és Ozorára. 
A haza értük jött! El kell menni háboruba! Irigykedve nézték Kovács 
Bercit, aki már megkapta a magáét. Ő rájuk ki tudja mi vár? 
Talán a megpörzsölés? A jó svábok a nyakukat mélyen a válluk közt 
húzva járkáltak a faluban s lesték, hogy mi lesz. 
Az öreg Paczolay azonban kitűzte a házára a nemzeti zászlót s a 
trombitás bandát egypárszor végigjáratta a falun. A muzsikusok a Rákóczi-ind 
ulót fujták s a nagy tömeget, amely mögéjük gyülekezett, bevezették a 
Paczolay udvarára. 
- Barátaim, atyafiak, - így szólt Paczolay a tornácról, - egy óra 
alatt mindenki legyen készen. Egyenesítse ki a kaszáját, köszörülje meg a 
fejszéjét, tisztítsa meg a puskáját, ha van neki, s legyen itt az udvaromon. 
Zúgás támadt a tömegekben. 
- Itt hagyjuk a falut? - kiabálták. 
- Minden falu külön nem védheti meg magát, - harsogott Paczolay - de 
ha összeállunk, hát palacsintává lapítjuk az ellenséget. 
Stosz Hanesz, akit legokosabb embernek tartottak, mert az urakkal is 
szóba mert állni, megszólalt: 
- Hát ha míg mi nem leszünk itthon, az ellenség ide jön? 
- Hisz mi vének itthon maradunk, majd elintézzük velük okosan a 
dolgot, rátok semmi szükségünk sincs. 
- Hát akkor ki vezet minket? - zúgtak. 
Erre előlépett Csapó Vilmos szedresi birtokos. 
- Én, fiaim. Ne féljetek, olyan szépen elvezetlek én benneteket, hogy 
a hajatok szála sem görbül meg. 
- Jól van, tekintetes úr, - szólt Grósz Salamon, aki jeles verekedő 
gyerek volt, - de én szeretném az elle 
nségnek egypár hajszálát meggörbíteni. 
- Ez a legény a talpán, ettől tanuljatok, - kiáltott Paczolay - 
hírnév, dicsőség vár rátok. Megmentitek a hazát, 
sőt a községet 
, csak nem kell félni. 
Ezzel levette a kalapját, amit látván a nép, mind levette. Paczolay 
meghatott hangon folytatta: 
- Ha pedig közületek valamelyik elesik, meghal, arra dicsőség vár, 
mert a hazáért halt meg. Annak a gyerekei, de még az unokái is örökre büszkék 
lehetnek. A hazáért meghalni, ez a legnagyobb dicsőség a világon! 
A derék svábok zajos éljenzés közt oszlottak szét, fölfegyverezni 
magukat. 
Egy óra múlva kétszáz gyönki férfiu indult útnak Csapó Vilmos 
vezetése alatt Ozora felé. A banda a határig elkísérte őket, de onnan óvatosan 
visszaballagott. 
* 
Egy hét mulva az öreg Paczolayt dé 
lutáni álmából őrült kurjongatás veri föl. Szemét dörzsölve siet a 
tornácra. Hát, uramfia, lóháton vágtat be az udvarra a gyönki nemzetőrség. Legelől 
Stosz Hanesz, hosszú dragonyos karddal az oldalán, óriási nemzeti színű 
pántlikával a kalapján. 
- Mi ujság, gyerekek? - kiáltott Paczolay. 
- Vége a háborúnak, tekintetes úr, felelt Hanesz, - megvertük az 
ellenséget. 
- Hogyhogy? 
- Valami tízezer horvát Ozoránál letette a fegyvert, a többi 
elfutott. 
- És ti is részt vettetek benne? 
- Mi? - kiáltott Hanesz, - jobban, mint a többi. Száznyolcvan lovat 
hoztunk haza. 
- Gyere be, Hanesz egy pohár borra, ti többiek pedig menjetek 
haza. 
A lovasok nagy kiabálással vágtattak ki az udvarból. Hanesz pedig 
leszállt, a tornác oszlopához kötötte a lovát és bement Paczolayhoz. 
- Hát mi történt, hogy történt? Hol van először is Csapó? 
- Csapó úr beállt honvédnek... Úgy volt az kérem, hogy mire Ozorára 
értünk, a horvátok már megkezdték a fegyverlerakást. Aztán a honvédek ránk bízták, 
hogy őrizzük a Jézus Mária-huszárok lovait. M 
i aztán felültünk s elhoztuk a lovakat haza. 
- A harcban nem is volt részetek? 
Hanesz elkomolyodott. 
- De volt, tekintetes úr. 
- Talán halottak is vannak? 
- Vannak, tekintetes úr. Négy emberünk elesett a hazáért. 
- Ugyan? Kik? 
- Klein, Szimmeth, Bauer és Trammer. 
Paczolay egy darabig hallgatott. Komor csönd volt a szobában. 
- Valamennyi családapa, - sóhajtó búsan; - aztán hogy történt a 
dolog, Hanesz. 
- Úgy történt kérem, hogy visszafelé jövet a pogrányi csárdánál 
megálltunk, hogy a lovakon osztozkodjunk... Osztozkodás közben összevesztünk, 
összeverekedtünk s a vége az lett, hogy négy ember meghalt. 
Az öreg ámulva hallgatta. 
- Akasztófáravaló, takarodj, mert megbotozlak! No megállj, holnap itt 
lesz a szolgabíró és akasztat... 
De Hanesz ezt már nem hallotta... kirohant, lóra pattant és 
elnyargalt. 
Azóta mondják Tolnában, hogy Gyönkön négyen estek el a hazáért, 
azokat is ők maguk verték agyon. 
János vitéz 
Valamelyik korábbi kötetemben egy elbeszélés jelent meg, Jaczkó János 
régi vén huszárról a öreg szerkesztőségi szolgáról, aki valami tótba kevert 
felsővidéki rutén ember volt, s a legjobb inas, akit én valaha életemben 
ismertem. 
Sokáig szolgált mellettem, anélkül, hogy sejtettem volna, hogy az 
öregben becses emlékek vannak eltemetve a daliás időkből, s hogy ő híven és 
büszkén őrzi azokat az emlékeke 
t. 
Itt elmondom, hogyan pattant ki belőle ez a titok. 
A budai honvédszobor leleplezésekor János bácsi, aki szeret az ilyen 
dolgokon jelen lenni, ott állt mellettem s fölém tartotta az esernyőjét. 
Megjegyzendő, még pedig János reputációja érdekében megjegyzendő, hogy forrón 
sütött a nap. Esőben ő sohase szokta kinyitni az ernyőjét, ezt elpuhultságnak, 
kényességnek tartja. Nap ellen kinyitni, ez nem elpuhultság. Miért? 
Mert akár süti embert nap, akár nem süti embert nap, az mindegy. 
Tehát nyithatok ernyőt sz 
igyen nilkül. (Mutatvány Jaczkó János hátrahagyandó bölcs 
mondásaiból.) 
Mikor a lepel lehullt a szoborról, János fölnézett rá s mondá: 
- De sajnalok, hogy in nem vagyok bene. 
- Miben, János bácsi? 
- Szoborban bene. Röstelek dolgot. 
- Sohse búsuljon, János, ha nem lehetett. 
- Lehete vóna, de nem lehetet. 
- Beszéljen világosabban. 
- Csak annyit mondok, hogy hiába nem gyütem ide. Van hozza köze 
nekem, kicsike. 
Az ünnep után barátságosan fölszólítottam Jánost, hogy kísérjen el 
sörözni. 
- Nincs irtelme, - felelt János. 
- Hogyhogy? 
- Szolgalat nem kivanja. 
- Nohát akkor fogja a botomat és hozza utánam. 
- Az mar mas. 
És János kivette a kezemből a botot és hozta utánam a sörházba. 
A székem mellett álldogált, hogy a közönség lássa, hogy én tiszt 
vagyok, ő pedig közle 
gény. Miután egy pohár sört fölhajtott, nógatni kezdtem. 
- No, János bácsi, mennyi köze van a honvédszoborhoz? Feleljen. 
Beszéljen el mindent. 
- Nem lehet, nassaga, nem lehet. Nem futya időbul, ebéd miatt. 
Azon gondolkoztam, hogy a János ismeretlen történetét hogyan lehetne 
kapcsolatba hozni a szolgálattal. Mert azonnal elmondaná, ha hivatalból kellene 
ezt cselekednie. 
A második pohár sör se tette az öreget beszédesebbé, sőt mivel a 
delet kezdték harangozni, János megszólalt: 
- Mehetek nassaga? 
- Hogyne? Ni 
ncs itt magának semmi dolga részemről. 
János, ugyanis bárhol, akárminő semleges területen találkozott egy 
munkástársunkkal, azonnal szolgálati viszonyba lépett vele. Mint szabad polgár ült 
a lóvasuton és amint egy munkatársunk fölszállt, azonnal szolgává 
változott át. A sörházban is azonnal parancsnokságom alá helyezte 
magát s míg hivatalosan el nem bocsátottam, nem mert mozdulni. 
A szerkesztőségben aztán megtudtam a János háta mögött levő 
történetet. Ő maga beszélte el. 
Az öreg tizenhárom esztendeig volt 
huszár. A forradalom Galiciában találta őt s közlegény volt a 10-ik 
huszárezredben, Csrko városában. 
A legények közt egyre folyt a suttogás. Éjszakánkint az istállókban 
beszélgettek a hazai dolgokról, leveleket olvastak föl s nagy volt a huszárok 
nyugtalansága. 
Az összeesküvés szervezője Panker káplár volt. Az egy este 
összegyűjtötte a vitézeket a homályos istállólámpások körül s így szólt: 
- Vitézek, megjött a parancsolat Kossuthtól. Haza kell menni, mert 
nagy a baj otthon; a rácok megfogják testvéreinket, szüleinket, szalmába csavarják 
és meggyújtják. Mi nem maradhatunk itt, idegen országban, mikor otthon ilyen nagy 
baj van. 
Elhatározták a szökést s már a napja is ki volt tűzve. Egy század 
huszár állomásozott a faluban, még pedig a fele a kaszárnyában, másik fele a 
faluban szerteszét. Az utolsó órában azonban egy Jakab nevű közhuszár elárulta az 
egész tervet Auer kapitánynak, aki azonnal futárt küldött Tarnopolba, értesíteni a 
tábornokot, lovas és gyalogos segítséget kérni a zendülők ellen. 
Mire a tábornok egy szakasz svalizsérral s szekérre rakott 
gyalogsággal megérkezett, fele a huszárszázadnak már nyeregbe ült, még pedig az a 
fele, amely a faluban volt elszállásolva. 
Panker éppen a városban járt s a kávéházakban kereste a két Bodnár 
huszárkadétot, akik szintén szökni készültek. Eközben látja a tábornok 
megérkezését. A kaszárnyába fut (amely tulajdonképpen csak istállókból állt), hogy 
hamarjáb 
an felkészüljön a még hátralévő emberekkel, de már késő volt. A 
cserepárok föltűzött szuronnyal körülvették az istállót. 
- Egypar huszár, - beszéli János bácsi, - az istaloba nyeregbe ülte. 
Maga előtt kikergete vezetéklovakat, neki bokoknak, lovak keres 
ztültörtek bokokon s utanuk nyilason nehány huszárok atvagtak 
magukat. Panker bene marata istaloba. Gyenyeralis pisztollyal kezibe belép, rá 
lövi Pankerre, talalja kipit, többit elfogjak. Bizom nassaga! 
* 
- János! - kiáltanak a szomszéd szobából, - egy pohár vizet. 
János nyelve megáll, teste összeesik, karjai lehanyatlanak: a rab 
oroszlán láncainak csörgését hallja. 
Míg a vizet be nem viszi, alázatos és hódoló. Mikor már bevitte s 
szomjas nassaganak egészségére kívánta, újra magához tér. 
* 
A nyer 
egben levő szakasz vezetését Lehoczky káplár vette át. Ez, mikor 
látta, hogy a tábornok érkezik, Panker pedig nem jön, a szakasszal, amely 
körülbelül negyven emberből állt, elvágtatott. 
Vágtattak egyenesen Brezsán városa felé. (A város-nevekért János a 
fe 
lelős.) Mikor a távolban már föltünedeztek a házak, szembe jön velük 
egy hintó s kiszáll belőle egy lengyel gróf. 
- Megálljatok, huszárok. Brezsán városa már föl van ellenetek 
lármázva s vár rátok két század svalizsér. A folyó hídját is fölszedték, hogy át 
ne mehessetek rajta. 
(Itt János közbeveti: Polyakok mind jól velünk tartotak 
bennünket.) 
A fiúk a gróf hírére döbbenve megálltak. 
- Hanem vágjatok erre át a réten, a hídtól háromszáz lépésre 
legkeskenyebb a víz, ott átmehettek rajta. Hogy útközben meg ne szoruljatok, itt 
van kétszáz forint. 
A gróf elrobogott. Lehoczky vezényel s a huszárok a város mellett 
elkanyarodva, nekimennek a folyónak, amely akkora lehetett, mint a Bodrog. 
A magas parton megáll Lehoczky káplár az összegyűlt legénység 
előtt. 
- Vitézek, ha ezen a vizen át nem gázolunk, elfognak és főbe lőnek 
bennünket. Utánam, ne féljetek. 
Ezzel a meredek, magas partról cakkumpakk beleugrott a vízbe. 
- Mikor felgyüte víz alul, lónak mindanigy laba gyüte elül. Lehoczky 
gyüte hatul. 
* 
János szeme lobogott, ő maga is nagyot ugrott... de egyszerre 
elhallgatott és arcán kínos tépelődés jelent meg. Valami iszonyú lelkiharc 
dúlhatott kebelében. Követtem szemének irányát... lámpásomr 
a nézett, amely írtózatosan füstölgött. 
- Pardon, gracia nassaga! Első a hivatal, asztan gyön mulacsag. 
Ezzel a lámpáshoz lépett és lesrófolta. A kötelességérzet legyőzte 
benne a daliás időkre emlékező hegedőst. 
* 
Lehoczky szerencsésen átúsztatott. Mikor a túlsó oldalon 
kikapaszkodott, kihúzta kardját és a partot járhatóvá vagdalta. Erre a huszárok 
egymásután a vízbe ugrattak. 
Leghátul maradt Pányi, a trombitás és Dobrik huszárnak a felesége, 
aki egy vezetéklovon ült s az egyik karján a kis gyermekét tartotta. A trombitás 
ugratott, de a ló kitörte a lábát s 
elmerült. Ekkor a hős Dobrikné utána ugrott, félkézzel megkapta s 
fölhúzta Pányit, úgy, hogy ez belekapaszkodhatott a ló farkába. Így ők is 
szerencsésen átvergődtek. 
Pányi Dobrikné mögé ült a lóra s útnak indultak. Megjegyzendő, hogy a 
svalizsérok látták a brezsáni hídfőtől ezt a vakmerő átkelést, de csak akkor 
kezdték a fölszedett hidat újra lerakni, amikor már Dobrikné is átúsztatott. Így 
késtek el az üldözéstől. 
Egy darabig haladtak, ekkor megszólalt Pányi: 
- Káplár uram, ez az asszony megmentette az é 
letemet, én nem lehetek neki terhére. Hagyjanak itt engem, majd 
bevágok az erdőbe; haza találok én magam is. 
Ezzel leugrott a lóról és eltünt az erdőben. 
Pár óráig ügettek még s ekkor Lehoczky káplár pihenőt rendelt a 
fáradt embereknek és lovaknak. Míg pihentek, utolérte őket egy század 
svalizsér. 
A vezető kapitány fölsorakoztatta embereit s megadásra szólította föl 
a huszárokat. 
- Hát gyertek és fogjatok meg! - kiáltott vissza Lehoczky 
káplár. 
Attakra sorakoztak a legények s Lehoczky szavára egyszerre ki 
repültek hüvelyükből a kardok. 
- Vitézek, esküdjetek meg, hogy utolsó csöpp vérig védelmezitek 
magatokat. 
- Esküszünk! - hallatszott egy szívvel. 
A svalizsérkapitány erre egy balra kanyarodj-ot vezényelt embereinek 
s otthagyta a huszárokat. Ezek meg elvágtattak Magyarország felé. 
A határon találták Pányit, aki már messziről fujta nekik az 
attakot. 
A csapat Ungvárnál jött be Magyarországba. 
* 
Ez János vitéz elbeszélése. Mikor a végére ért, megkérdeztem: 
- Hát magával mi történt? 
- Benreketem istaloba, Pankerral. 
- S aztán mi lett? 
- Ki ötven botot kapta közülük, ki szazat. 
- Hát maga hányat kapott? 
- Szazat kaptam magamnak, - de csak ötventig olvastam. 
Ezzel kiment, mert csöngettek. Tíz perc mulva visszasomfordált: 
- Nassaga ne tessen rosz néven venyi. Nem volt ötven bot se nem. 
- Hát mennyi? 
- Mar nem emlikszek. Mer hun pufogta, hun nem pufogta. 
- Hogyhogy János? 
- Hamissag volt dólogba. Profosz pakróc takarta rank, tiszt úr, aki 
komandirozta, kinizte maganak ablakon. Minyaja sajnalta bennünket... Ugy volta az 
nassaga, csag enyi riszem van szoborbul Budan... Szegin embernek ez izs elig. Nem 
parancsolja nassaga szivar? 
- Köszönöm János, nem, de fogja, itt egy forint. 
- Nem tehetek nassaga, köszönök szives halgatas... Pardon nassaga, 
nem lehet, ne teseny haragunyi, ezir nem dukal... 
* 
Kint a szolgák szobájában, amikor a fiatalok egyszer csúfolták János 
bácsit, dühbe jött és még többet is kivallott. 
- Tisztet enyhe botozás miatt degradaltak... Minyajan ú 
jra vessző futotunk... csupa vir volt hatam... Kit hitig feküdtem, 
asztan jöte stokhaz. Ugy volt, jegyezzetek meg kölkök... 
A derék öreg már attól félt, hogy ha ezt ott bent elmondja, 
dicsekvésnek vesszük. Nem akart külömb lenni, mint mi. 
A preszákai árnyak 
I. 
Sötét este borult a hegyes vidékre. Az ég komor, a levegő nedves, 
a föld sáros. Hüvös októberi szél fujdogált a havasok felől. A csöndesen ingó 
fák száraz levelei halkan zörögtek. Cuppogva siettek a bocskoros alakok a 
kocsma felől. Néha egy-egy férfi megállt és figyelt. A falu végéről, az Ompoly 
vize mellett terülő nagy tarlóról, mintha valami hosszú, fájdalmas sóhajtás 
szállt volna a község felé. Ezen a tarlón feküdt hatszáz zalatnai magyar, kiket 
Dobra tribun hordái előtte való éjjel öltek le. 
A pr 
eszákai kocsma ivótermében egy csapat oláh borozott. A sarokban 
égő tűz vörös fénybe vonta őket. Egymásután érkeztek az emberek s a hosszú 
lócákon némán helyet foglaltak. Senki se beszélt. Mindenki a maga gondolataival 
volt elfoglalva. Néha lopva a szomsz 
édját vizsgálta, mintha vérnyomokat keresne a kezén. 
Egyszerre belökte valaki az ajtót s belépett Bora tribun. Félszeme 
véres kendővel volt bekötve. Rekedt volt és dühös. 
- Engem ugyan jó kezekre biztatok, - kiáltozott, - akár meg is 
dögölhettem volna tőlet 
ek. Pálinkát adjatok. 
Kapott: 
- Mi bajod, tribun? - kérdé Stánila Tódor, a bíró. 
- Mikor az a magyar kutya az öldöklés alatt a vasöklével kiütötte 
a szememet, odafektettek a legközelebbi házba. Ott ápoltak tegnap éjjel és 
egész nap. Este azonban mindenik megszökött. Azt mondták, hogy a halottak 
kopogtatják az ablakot, zörgetnek a falon s átkot szórnak a falura... 
A parasztok megdöbbenve néztek egymásra. Bora folytatta: 
- Te bíró, szedd össze a fegyvereket és menjetek ki, verjétek 
agyon a sebesülteket, akik még életben vannak. 
A bíró elsápadt. 
- Nem teszem, tribun, elég a vérből. 
- Nem, mi sem tesszük, - feleltek a preszákaiak, - hagyd el 
tribun, a hideg úgyis megveszi őket. 
- Te Valea, - szólt Bora egy izmos, fiatal suhanchoz, - te is 
birkaszívű lettél? 
- Hagyd el, tribun, - felelt a kérdezett és félénken nézett körül, 
- megöltem egy asszonyt a három kis gyermekével, pedig olyan szépen, összetett 
kézzel könyörögtek. És most egyre a fülembe zúg a vinnyogásuk. Mikor te 
beszélsz, mikor magam beszélek, mindig hal 
lom a sírásukat... A fű, a fák zörgése is mintha az ő lágy 
panaszuk volna... Borzasztó! 
A tribun rántott egyet magán, mintha valamit le akarna lökni a 
válláról. Aztán fölhajtott egy kupa pálinkát és nyers hangon frisset 
rendelt. 
A kocsmáros oda tette eléje, maga is fölhajtott egy félkupával, 
aztán halkan szólt: 
- Alkonyatkor a kert végéről jöttem be. Háromszor is megálltam és 
visszanéztem, mert lépteket hallottam magam mögött. Pedig nem járt ott senki. 
Ha világos helyre néztem, fekete árnyakat láttam, ha pedig a sötétségbe 
meresztettem a szememet, fehér alakok lebegtek előttem. Azt akartam mondani, 
hogy dicsértessék a Jézus Krisztus, de nem jutott eszembe. 
Bután nézett maga elé. A kupa remegett a kezében. 
- Nem jutott eszembe... nem jutott eszembe, - mormogá. 
Mély csend volt a szobában. 
- Láttátok azt a nagy, vörös foltot az égen? - kérdezte egy öreg 
pásztor, - éppen a falu fölött van. Talán vér, amely mindig ott fog maradni. 
Bűnbe estünk, emberek, Isten irgalmazzon minékünk... 
Egypáran keresztet vetettek magukra. 
- Bizony tribun, a mi nyugalmunknak vége. 
- Gyáva kutyák vagytok, - ordított Bora és nagyot ütött az 
asztalra, - mit nyöszörögtök itt, mint a vénasszonyok? Igyunk, jöjjön elő a 
dudás, táncoljatok. 
E pillanatban Valea fölugrott és szemét az ajtóra 
meresztette. 
- Nem halljátok? Óh emberek, nem halljátok? 
- Mit, mit? 
- A gyermeksírást. 
Halálos csönd lett. Az ajtó felől egy gyermek sírása és könyörgő 
szavai hallatszottak. A torzonborz, vad hegyi lakók megdöbbenve néztek 
egymásra. Végre a tribun fölugr 
ott és fölszakította az ajtót. 
Egy nyolcéves aranyszőke hajú, úri külsejű, de tépett ruhájú 
kisleány lépett be. Egészen sáros és véres volt s a hidegtől reszketett. 
Egyenesen az öreg pásztorhoz ment és siránkozva szólt: 
- Kérem bácsi, mondja meg a papának és a mamának, hogy keljenek 
már föl és menjünk haza, nagyon fázom. 
- Hol vannak a szüleid? - szólt a pásztor. 
- Kint a mezőn, rossz bácsik nagyon verték, bántották őket 
éjjel... lefeküdtek a földre és én is melléjük feküdtem... de most nem szólnak 
semmit és nem akarnak fölkelni... De jó meleg van itt, - és a remegő kisleány a 
tűzhöz húzódott. 
- Vesszen a kígyófajzat! - üvöltött a részeg tribun és pisztolyát 
a kis leányra sütötte. De Valea gyorsabb volt és fölütötte a pisztolyt, úgy 
hogy a golyó a falba fúródott. A tribun erre úgy vágta fejbe pisztolyával 
Valeát, hogy azt elborította a vér. Valea pedig olyan ökölcsapással felelt, 
hogy a tribun elterült és fekve maradt. Két ember szó nélkül fölfogta és 
fölvitte a szénapadlásra. 
Valea ölébe vette a kisleányt, a hátulsó szobába vitte és a 
kocsmárosné gondjaira bízta. Aztán a kúthoz ment, két veder vizet húzott a 
fejére, azzal fogta a puskáját s kiült a kapu elé. 
A kocsmából széledni kezdtek az emberek. De lassan, habozva 
. Mindenki félt a külső sötétségtől, az árnyaktól, a 
sóhajtásoktól. 
Legelőször Stánila Tódor bíró távozott el. Alig ment el, máris 
futva látta őt visszatérni Valea. Útközben szaggatott kiáltások törtek elő a 
torkából. A házakból a nyugtalan nép kiszaladt 
s a bíró után tódult. Senkise aludt még a faluban. 
Az ivó meg az udvar egyszerre tele lett férfiúval, asszonnyal. 
Akik bent voltak, látták, hogy a nagyerejű, hatalmas testű bíró reszket s az 
inge ujjával a hideg verejtéket törülgeti a homlokáról. 
- Hol van a papunk? Ki látta? - kérdé rekedten. 
- Elment Dobrával. 
- Istenem, mi lesz velem! - kiáltott és eltakarta az arcát. 
Minden oldalról sürgették, hogy beszéljen, mi történt? 
A bíró mély lélegzetet vett, ivott egy pohár vizet, aztán 
körüljártatta tekintetét és szólt: 
- Hazamentem, hogy lefeküdjem... Mikor az ágyamra akarok heverni, 
egy véres alakot látok feküdni benne... 
- Szent Isten, - mormogták a parasztok. 
- Oda vagyok, gyilkos vagyok, vége a mennyei üdvösségemnek, vége a 
nyugalmamnak ezen a földön... Papot hozzatok, papot. 
- Gyerünk mind a metesdi paphoz, - szólt Valea, - az jó ember, 
szent ember, imádkozni fog érettünk. 
Helyeslően rázúgott a tömeg. Egy perc alatt előkerítették az 
egyházfit, aki kinyitotta a templomot. Kihoztak egy szentképes zászlót, me 
ggyujtották a viaszgyertyákat és egyházi zsolozsmákat zengedezve 
az egész falu megindult Metesd felé. 
Legelől haladt hajadon fővel Stánila Tódor, utána az asszonyok és 
gyerekek, majd a férfiak, fegyveresen... jóformán valamennyin a tegnapi véres 
munka nyoma látszott. Leghátul haladt Valea, ölében a kis szőke leánnyal, aki 
fejét a zord férfi vállára hajtva, édesen aludt. 
A kisérteties menet eltünt az erdei úton. Ott hidegebben fújt a 
szél s fagyos eső kezdett hullani... Valea megállt, levetette báránybőr 
bekecsét s a kisleányt betakarta vele, úgy vitte tovább... A zápor pedig az ő 
meztelen mellét mosta, puszta nyakát verte s durva, rongyos vászoningét át- meg 
átáztatta... És Valea homlokán kidagadtak az erek, úgy figyelt: mintha nem 
hallott volna gyermeksír 
ást. 
II. 
A preszákai mészárlásból a sötét éj leple alatt elmenekült 
zalatnaiak Metesd felé futottak. És itt a pokolból elszabadult ördögök után egy 
égből leszállt angyal várta őket. Ez Ursz János görög keleti lelkész volt. A 
hidegtől megdermedt, elcsigázott, elkínzott, legnagyobbrészt megsebesült 
magyarokat házába fogadta, enni adott nekik, sebeiket kimosta, bekötözte, végül 
megbízható híveinek oltalma és vezetése alatt Gyula-Fehérvárra indította. Az 
általános rombolásban ő egyike volt azoknak a becsület 
e 
s férfiaknak, akik nem vesztették el lelkük egyensúlyát. Szivében 
emberszeretet és szánalom lakozott. Nem mesét mondok, hanem történelmet írok. 
Csak nézzetek utána és meg fogjátok találni a nevét - ő már régen fönt van az 
égben s bizonyára az isten trónj 
a 
előtt könyörög szegény, elvakult véreiért. 
A vérengzés szörnyű éjszakájára újra nappal lett - szürke, 
borongós nap, aztán meg újra beállt az est. Ursz János egy szál gyertya 
világánál a Szentek Életét olvasgatta. Lakásának második szobájában beteg, 
halálra rémült, vagy megsebesült menekültek, leginkább asszonyok és gyerekek 
voltak meghúzódva. Néha kínos nyögés, fájdalmas sóhajtás vagy halk sírás 
hallatszott a paphoz. Ilyenkor ő békés és szelíd, vigasztaló szavak kíséretében 
tudakolta, hogy ki szenved, mi 
j 
e fáj és mire van szüksége. Majd kitekintett a csűrbe és az 
istállóba. Ott hevertek szalmán a menekült férfiak. Legtöbben tompa 
fásultsággal meredtek maguk elé, mások a kezdődő sebláztól érthetetlen 
mondatokat, összefüggéstelen szavakat mormogtak. A pap 
sorba itatta őket vízzel. Némelyik nem mozdult, nem nyöszörgött. A 
pap melléje térdelt, lélegzetét hallgatta s megtapintotta a szívét. 
- Meghalt, - mormogá, - az örök világosság fényeskedjék neki. 
Azzal keresztet vetett rá, fölfogta a szolgájával és kivitte. 
Odakint meglocsolta szenteltvízzel, elimádkozta fölötte a Miatyánkot és 
parasztjaival eltemettette. 
Tegnap éjjel óta négy férfit és két gyermeket temetett el. Háza 
puszta, mintha kirabolták volna. Nem volt ott egy falat kenyér, egy szem 
gyümölcs. Mindet elosztoga 
tott az éhezők közt. Nem volt a háznál lepedő, ing, zsebkendő: 
mindent széttépett, hogy a szenvedők sebeit bekötözze. Nem volt a viselőn kívül 
egy szál ruhája sem: mindent föladott a hidegtől didergőkre. 
Késő este volt már, mikor a preszákai zarándokok szomorú 
zsolozsmája a faluban fölhangzott. Ursz János két karjára hajtott fővel az 
asztalra dőlve aludt. Fölemelte fejét és hallgatott. A panaszos, bánatos dal 
egyre erősebben hallatszott az éjszakában. Újra a nyomorultak, az üldözöttek 
jönnek? Ursz János 
arcán könny gördült végig. 
Kiment a tornácra és várt. És akkor látta a bűnbánó sereget, 
sárga, ingadozó viaszfény mellett lassan közeledni, a paplak udvarára 
befordulni és a sárban térdelni. 
- Miért jöttetek hozzám, az Isten szolgájához, testvéreim? - kérdé 
a pap. 
- Jól mondád, uram, - felelt a bíró, - az Isten szolgájához 
jöttünk. Mi vagyunk a preszákai boldogtalanok. Véres a kezünk, véres a lelkünk. 
Nincs nyugodalmunk otthon. A megöltek árnyalakjai suttognak a fülünkbe, 
járkálnak a házunkban... Óh, adj uram 
nekünk, szegény bűnösöknek föloldozást iszonyú bűneink alól. 
Ursz János kiterjesztette karjait: 
- Isten kezében van a kegyelem, én, mint szerény szolgája, 
imádkozni fogok az ő véghetetlen irgalmasságához a ti bűnös lelketekért. 
Ekkor kitárult a paplak ajta 
ja s a világosságban egy magastermetű úrinő jelent meg. Fiatal 
volt még, de haja ősz. Nem a kortól, hanem a szenvedéstől. Arcán végtelen 
szomorúság. Amint szemét az ég felé szegezte, olyan volt, mintha lélekben máris 
elhagyta volna ezt a szennyes, durva f 
öldet... A papra támaszkodva szólt: 
- Emberek! Preszákán megöltétek az uramat és két gyermekemet... 
Magam menekültem meg... Egyedül vagyok, senkim sincs a világon... Bánatomban 
Istenhez emeltem lelkemet és ő egyszülött fiára, Megváltónkra mutatott, aki a 
k 
eresztfán megbocsátott ellenségeinek. 
Itt fölemelte a hangját: 
- Én megbocsátok nektek, mert nem tudjátok, hogy mit 
cselekedtetek. Az Úristen könyörüljön rajtatok! 
- Amen! Imádkozzunk! - fejezte be a pap s a tömeg lassú 
mormogással ismételte a pap után az i 
mádságot. Utána a szenteltvízzel meghintette őket s mindnyájan 
keresztet vetettek magukra. 
Egy óra mulva az Ursznál rejtőző magyarok a fegyveres preszákaiak 
oltalma alatt elindultak Gyula-Fehérvár felé. Leghátul egy parasztszekér 
szalmáján, jó meleg bundák alatt feküdt a szőke kislány, mellette ballagott 
vállravetett puskával Valea... És Valea felnézett az égre s valami nagy 
nyugalom szállt szívébe... egészen biztos volt benne, a gyereksírás nem zúg 
immár a fülébe. 
A transzport 
Néha régen hallott történetek egyszerre eszembe jutnak, régen látott 
tájak hirtelen fölvillannak a fejemben. Hogy a héten a Terka néni, a keresztapám 
lánya feljött Pestre a kis lányáért, aki a telet itt töltötte nevelésben, 
egyszerre eszembe jutott Balaton-Szent-György és Somogynak az a szöglete, hol a 
Zala vize a Balatonba ömlik. Ott lakik ugyanis Hencz bácsi, az én jó keresztapám, 
a Terka apja, akinél én sok boldog vakációt töltöttem diákkoromban. 
És amint odagondolok, megjelenik előttem az egyszerű úriház, a nagy 
kert, melyben örökké zúgtak a jegenyefák s az óriás rét, amely a kert alatt a 
vasuti állomásig terjed... És megjelenik előttem a vadszőlővel befuttatott 
veranda... és a verandán látok két 
alakot, este, lámpavilágnál, vacsora után idogálni. Az egyik egy 
közöshadseregbeli ezredes, a másik a keresztapám... a sarokba húzódva pedig egy 
gyerek hallgatja a beszélgetésüket... ez pedig én vagyok... 
És minden szóra emlékszem, amit ők akkor beszélgett 
ek. 
Hadgyakorlatok voltak és egy egész ezred táborozott a falunk mellett. 
A bácsi kiment és meghívta szállásra és vacsorára az ezredest. 
Az ezredes szívesen elfogadta a meghívást, németül köszöntött be, de 
látván, hogy ezen a nyelven nem lesz e házban túlságosan gördülékeny társalgás, 
magyarra fordította... Tökéle 
tesen beszélt magyarul. Keresztapám annyira megörült ennek, hogy a 
legjobb somlai borát hozta föl tüstént a pincéből. Akkor még a filloxéra nem volt 
föltalálva s igazi bort ittak az emberek. 
- Ezredes úr tehát magyar ember? - kérdé a bácsi. 
- Nem vagyok magyar ember, de sokat szolgáltam magyar ezredeknél, 
aztán meg Radetzky alatt Olaszországban, 1848-49-ben. 
- Akkor Olaszországban volt? 
- Igen, mint fiatal hadnagy. Volt egy derék magyar káplárom, 
intelligens, iskolavégzett fiú; ez tanított, s mivel magamnak is kedvem volt 
hozzá, gyor 
san megtanultam. Azóta elolvastam egész irodalmukat... Micsoda nyelv, 
micsoda költők! Ha egy kis igazság volna a földön, az önök nyelvének minden 
európai egyetemen tanszéket kellene szervezni... Oly érdekes, oly szép, gazdag és 
annyira elütő minden más ny 
e 
lvtől a földön. 
A poharak, tele gyöngyöző somlaival, összekoccantak. Az ezredes 
tovább beszélt: 
- Különös egy nyelv... egymagában áll, mint akinek sem szülei, sem 
testvérei, sem gyermekei nincsenek... Egy rokontalan, magányos nép... talán azért 
is szeretik úgy önök a hazájukat... 
Csöndes este volt. Csak a jegenyefa-levelek zizegtek ide a kertből. 
És a láthatatlan tücskök muzsikáltak finom ezüst hegedüjükön. Az ezredes halkan 
folytatta, mintha hangjával nem akarta volna elnyomni a tücskök esti 
imádságát. 
- Én láttam ezt a hazaszeretetet és nem tudom elfelejteni... nem 
felejtem el soha. 
- Beszéljen ezredes úr! 
Felkönyököltem az asztalra és az ezredes okos, bátor szemébe 
néztem. 
* 
1849 őszén áthelyeztek Magyarországra. A komáromi kapituláció után 
érkeztem az új garnizonba, egy kis fölvidéki határvárosba. Unalmas hely volt, alig 
tudtuk mivel agyonütni az időt. Legfőbb tiszt egy százados volt köztünk. Ők a 
magyarországi, én az olaszországi hadjáratot meséltem... és nem egyszer eszünkbe 
jutott az a különös dolog, 
hogy míg idebent a hadsereg a magyarok ellen küzdött, addig odalent 
Radetzky negyvenezer java magyar bakával aratott fényes diadalokat az olaszok 
fölött. 
- A magyarok tehát mind a két helyen győztek, - mormogta a 
bácsi. 
Egy októberi napon (már késő, hideg ősz volt és csunya esőzések 
jártak) a kapitány nevenapját ünnepeltük a vendéglőben. Fényes ebédet rendeztünk s 
jól beborozgattunk a délutánba. A vidám hangulatba egyszerre csak egy átázott, 
agyonfázott főhadnagy cseppent bele két hadnaggyal s bejelentett 
e, hogy fogolytranszportot hozott. 
- Miféle transzportot? - kérdi a kapitány. 
- Honvédeket, akik be vannak sorozva a hadseregbe s útban vannak 
ezredük felé. 
Ezzel átadta a marsrutát a kapitánynak. Százhét honvédből állt a 
transzport s úgy szólt a parancs, h 
ogy az éjjel el kell érniök Milligchitz galiciai falut. 
A kapitány láttamozta az átvételt s azonnal intézkedett, hogy a 
transzport tovább menjen. Vezetésével Skrabek főhadnagyot bízta meg, melléje 
rendelte Miller hadnagyot és engem ötven közlegénnyel. 
Ujon 
nan jött bajtársaink nagy gyönyörűséggel foglalták el a mi helyünket, 
mi pedig szomorúan mentünk kardot kötni, csizmát húzni. Bizony rossz volt a meleg, 
világos, barátságos termet otthagyni s nekivágni az utálatos októberi estnek. 
Átvettük és szuronyaink 
közé állítottuk a transzportot. Hallgatag, kopott alakok voltak ezek 
a honvédek. Amennyire a félhomályban láttam, többnyire fiatal gyerekek voltak. 
Szürke köpönyegüket szorosra húzták vézna testükön. Hajuk hosszasan, 
összecsapzottan lógott alá fakó katonasapkájuk alól. Skrabek kivonta a kardját 
s 
kiadta a parancsot, hogy aki ki mer lépni a csapatból, azt szó nélkül 
le kell lőni. Azzal intett a tót vezetőknek s a csapat elindult. 
Én hátvéd voltam s közvetlenül a foglyok nyomába lépkedtem. Oly 
furcsa volt ez a menet. A foglyok nem beszélgettek. Nem i 
s pipált egyik sem. Valami végtelen szomorúság lebegett fölöttük és 
ment velük. Előttem egy magas legény ment, aki többször mintha megtántorodott 
volna. Melléje léptem s így szóltam hozzá magyarul: 
- Valami baja van? 
Hirtelen felém fordult. Meglephette a m 
agyar szó, egy császári tiszttől. Erősen megszívtam a szivaromat s 
annak a tüzénél láttam, hogy a fogoly intelligens, finomarcú, sápadt 
fiatalember. 
- Nincs semmi bajom, hadnagy úr. 
- Mintha többször megtántorodott volna. 
- Nem ügyelek a lábam alá. Elgondolkozom. 
Aztán összefogta a köpönyegét s tompán hozzátette: 
- Van miről. 
Sokáig nem szóltam hozzá semmit. Csapatunk lassan ment föl, egyre 
följebb, a hegyek közé. Beállt az éjszaka, Skrabek szorosabbra vonta a kordont s 
ismételte katonáinak a parancsot. A l 
egelől haladó vezetők lámpái, mint a lidércfény lángjai, imbolyogtak 
előttünk. Néha megzördültek a kardok, de emberi hang nem hallatszott. Magamat is 
levertség fogott el. Megkóstoltam már az igazi katonaéletet, az izgalmat, a 
veszedelmeket, verekedvén 
lent, a napsugaras délen s ezt a mai mesterséget mintha szégyeltem 
volna egy kicsit. 
Egyszer csak a honvéd meglassította lépteit s mikor már közel ért 
hozzám, fátyolozott hangon megszólalt: 
- Ön magyar? 
- Nem, tiroli német vagyok, de kadétkorom óta magyar ezredben 
szolgálok. 
- Köszönöm, hadnagy úr, - szólt bizonyos megkönnyebbüléssel és 
melegség 
gel, mintha egy kínos érzéstől szabadult volna meg. 
- Ön mi volt azelőtt? - kérdém. 
- Tanuló. 
- S mi volt a rangja? 
- Főhadnagy. 
Megint nem folytattuk a beszélgetést. Egy hegytető felé közeledtünk, 
melyen tüzet láttunk égni. A vezetők előre siettek. Lassan elértük őket. A tűz 
körül favágók falatoztak. Mikor arra haladtunk, mind fölálltak és alázatosan 
levették széles karimájú kalapjukat. A tűz mellett egy nagy tisztáson Skrabek tíz 
percnyi rasztot rendelt. A honvédek lehevertek, katonáink elővették prófunt 
j 
ukat és falatoztak. Az egyik vezető levett kalappal jött Skrabekhez 
és hangosan figyelmeztette, hogy ez itt a magyar határ, tíz lépésnyire innen 
Galicia kezdődik. Az én honvédem fölemelte a fejét s halkan szólt a 
szomszédjához. 
- Fiúk, itt vagyunk az ország határán. Még pár lépés s örökre 
elhagytuk Magyarországot. 
A honvéd tovább adta. Egyszerre az én honvédem fölkelt s hosszan, 
merően nézett a sötétségbe, arra, amerről jöttünk. Aztán kiterjesztette karjait s 
így suttogott: 
- Isten veled, anyám! Hazám, Isten veled! 
A foglyok közt csöndes moraj kelt, mintha imádkoztak volna. 
- Auf! - kiáltott Skrabek s talpra állt a csapat. Az én honvédem 
letört egy faágat és keblére rejtette. Mindegyik magyar mégegyszer hátranézett, 
mielőtt elindult volna. A favágók serényen óriás hasáb fákat raktak a tűzre, 
mintha utunkat akarnák bevilágítani. Gyorsan ereszkedtünk le a meredek úton. 
Csakhamar Millischitzba érkeztünk. 
A kocsma kőfallal kerített udvarára vezettük a transzportot. Skrabek 
és Miller lefeküdtek, én meg parancsot 
kaptam, hogy éjfélig inspekciózzak s akkor keltsem föl Millert. 
Fölhajtottam egy kupa vörös bort s kimentem. A tornácon a vén káplár pipált. 
- Mit csinálnak a foglyok, káplár? Alusznak? 
- Nem alszik az egy sem, hadnagy úr, a kapuban áll valamennyi és 
bámulja a tüzet. 
- Miféle tüzet? 
- Amit ott láttunk a hegytetőn, a határon. 
- Mi van azon bámulni való? 
- Azon magam is hiába tünődöm, hadnagy úr. 
Lementem az udvarra, kegyetlenül fújt a szél, a föld sáros volt. 
Didergő őreink lépteinek dobogása hallatszott. A foglyok csakugyan mind a kapunál 
álltak. Legelől a kapubálványra akasztott lámpa alatt az én ifjú főhadnagyom. Fönt 
a magasságban látszott a favágók tüze. Mindegyiknek a tekintete azon csüggött, 
mintha onnan várnának valamit. 
- Ha a csapat fázik, bemehet abba az üres pajtába, mely ott hátul 
áll. 
- Köszönjük, hadnagy úr, nem fázunk. Legyen szíves minket itt kint 
hagyni. 
- Mit néznek azon a tűzön? 
A főhadnagy hirtelen felém fordult s kinyujtotta karját Magyarország 
felé. 
- Hadnagy úr, nézze ezt a rettentő sötétséget. Arra van a mi szegény, 
elárvult hazánk. Nem látunk belőle semmit, - 
csak azt a tüzet. Nézze, hogy föllobbant! Mintha búcsút intene 
nekünk. Engedje meg, hogy fölszedjük szemünkben ezt az utolsó jelet, melyet az 
elhagyott haza küld rabgyermekei után. 
- Kimentem a kapu elé s azt tettem, amit ön tesz, édes tiszttartó úr 
s amit ez a fiú tesz itt: sírtam. 
Úgy volt. S mikor az ezredes ezt konstatálta, egy könny gördült végig 
barátságos arcán. Megsimogatta a fejemet és megszorította keresztapám kezét. 
...És a láthatatlan tücskök ezre 
i zengték körülöttünk ezüstcsengésű dalukat, amely e pillanatban úgy 
hangzott a fülembe, mintha elfeledett, ismeretlenül maradt hősök himnusza akarna 
lenni; és a kert végéről idehallatszott a jegenyefák szakadatlan, bús zizegése, 
mely mintha névtelen, te 
ngersok vigasz nélkül maradt fájdalomnak akarna hangot adni. 
A menekült 
Az Olivette 
háromárbócos angol kereskedőhajó Galatzban horgonyozott és bolgár 
hamálok hordták rá szorgalmasan a terhet. Humphrey, a kapitány, a piszkos kikötő 
egyetlen kávéházának vászonsátra alatt ült s nézte, hogy folyik a munka. Egyszerre 
egy huszonkét-huszonhárom esztendős erőteljes fiatalember áll meg előtte és 
köszönés nélkül így szól hozzá: 
- Ön a kapitány? 
- Én. 
- Elvisz engem Konstantinápolyba? 
- El én, csak megfizesse. 
- Legyen nyugodt. Hol a jegy? 
A kapitány sípolt egyet. Egy matróz odajött. 
- Hozz ennek az úrnak egy Konstantinápolyba szóló jegyet a 
hajóról. 
Mikor az idegen átvette a jegyet és kifizette, megszólalt: 
- Mikor indulunk? 
- Amikor készen leszünk a rakodással. 
- Mikor lesz az? 
- Azt magam is szeretném tudni. 
- Tudja meg, kapitány, hogy nekem érdekemben van, hogy minél hamarabb 
útnak induljunk. 
- Miért? Rossz fát tett a tűzre? 
- Menekült magyar katonatiszt vagyok, akit, ha az osztrákok 
elcsípnének, főbelövetnének. 
- Itt már csak nem fél az osztrákoktól? 
- Jegyezze meg, hogy én félni egyáltalán nem szoktam. Valami huszonöt 
ütközetben vettem részt egy év alatt. De tudja meg, hogy Galatz tele van osztrák 
kémekkel s nem szeretném, ha lefülelnének. 
- Az csakugyan kellemetlen volna önnek, - felelt nyugodtan Humphrey s 
rövid fapipájából kiverte a hamut, - ajánlom, hogy menjen a hajóra lakni és ne 
mozduljon ki többet onnan. 
- Majd gondolkozom rajta, - felelt a fiatalember s megbillentvén 
kalapját, otthagyta az angolt. 
Humphrey a mazagranját kavargatva nézte tovább a berakodást. Azon 
gondolkozott, hogy nem keveredik-e valami nemzetközi bonyodalomba, amiért 
egy magyar menekültet a hajóra vesz. Azt már hallotta, hogy az 
egyesült orosz és osztrák hadak leverték a magyar forradalmat, a vezetők egy része 
török területre menekült és Ausztria alkudozik a szultánnal a menekültek 
kiszolgáltatása iránt. Bánja is ő! Ő 
mindenkit köteles utasnak elfogadni, aki a taksát lefizeti. Este, 
mikor visszatért az Olivette 
-re, az első, akibe belebotlott, a magyar fiatalember volt. 
- Kapitány, én Bárdy Rudolf honvédfőhadnagy vagyok. Amint látja, 
megfogadtam a tanácsát és ideköltözkö 
dtem. 
- Azt okosan tette. Mit akar még? 
- Tud ön valami játékot? Kártyát, vagy sakkot? 
- Tudok, de este aludni szoktam. 
Ezzel sarkonfordult és otthagyta Bárdyt. 
Bárdy másnap reggel a födélzet sátra alól pipázgatva nézte a kikötőt. 
Rongyos kis város volt Ga 
latz, piszkos, kövezetlen, olajlámpákkal világítva. Csak a 
Duna-parton állt egypár emeletes ház. 
Egy zöldzsalugáteres egyemeletes ház kapuja fölött sárga mezőben 
kétfejű sas volt látható. Abban lakott az osztrák konzul. 
Bárdy keze csöndesen ökölbe szorult, 
amikor ezt a madarat meglátta. Aztán észrevette, hogy éppen a sas 
fölött, az első emeleten, kinyílik a zsalugáter és aranykalickában egy papagájt 
tesznek ki. 
A papagáj egy darabig csöndesen himbálta magát, aztán hangosan, hogy 
az egész kikötő hallhatta, e 
lkezdett kiabálni: 
- Betyár magyar, betyár magyar, kuss. 
Bárdy fölugrott. A vér a fejébe tódult. Lesietett a födélzetről, hogy 
a partra rohan s azt az ostoba madarat elhallgattatja. 
Amikor a kapitány kabinja mellett elhaladt, látta, hogy a fal tele 
van szebbnél-szebb puskákkal. Be akart menni. A szoba zárva volt. 
- Jó. Várjunk, - mormogá. 
Különben is az augusztusi nap nagyon melegen odatűzött már s a 
madarat mindjárt bevették. 
Estefelé kedvező szél kerekedett, a kapitány a hajóra gyűjtötte az 
utasokat, hog 
y ha a berakodással készen vannak, még az éj folyamán 
elindulhassanak. 
Ekkor odalépett hozzá a hídra Bárdy Rudolf. 
- Kapitány úr, gratulálok a puskagyüjteményéhez. Magam is értek a 
fegyverhez, de ilyen szép kollekciót még nem láttam. 
- Hisz ezt nem látta. 
(E pillanatban nyílt a zsalugáter s a papagáj újra megjelent a konzul 
ablakában). 
- De láttam az üvegajtón keresztül. 
(“Betyár magyar, betyár magyar!” 
- sivított végig élesen a papagáj hangja a kikötőben. Bárdy 
összerezzent és ajkába harapott.) 
- Az nem elég. Jöjjön, majd én apróra megmutatom. 
S lementek a kapitány kabinjába. Humphrey hosszúlélekzetű 
magyarázatokba bocsátkozott. Bárdy kezébe vett egy legujabb szerkezetű angol 
karabélyt. 
- Meg van töltve? - kérdé hanyagul. 
- Meg. 
- Akkor megpróbálom. 
Ezzel a bámuló kapitányt otthagyva, fölszaladt a födélzetre. A 
papagáj kalickája mellett ott könyökölt a konzul. 
- Annál jobb, ha te! - kiáltott Bárdy s rálő 
tt a konzulra. 
A papagájt lőtte le. 
Képzelhető, hogy micsoda futkosás, zaj keletkezett a kikötőben. Senki 
sem tudta, hogy tulajdonképpen mi történt. Az óriási zűrzavarban az 
Olivette hamarjában fölszedte horgonyait és duzzadt vitorlákkal 
futott a Fekete-tenger felé. 
Egy óra mulva, mikor a kapitány már biztos volt a felől, hogy nem 
üldözik, beszólt Bárdy kabinjába: 
- Ilyen szamár vicceket az én hajómon ne csináljon. 
Beszélhetett annak. Bárdy a kis kalandra jól aludt. Mikor fölébredt, 
a sík tengeren voltak. 
Ekkor körülindult a hajón és kiszaglászta az utasok közül az 
osztrákokat. Az egyiknek a kalapját, a másiknak a messzelátóját a tengerbe dobta, 
ha szembe jöttek vele, félrelökte őket, a borukat elvette és kiitta előlük. Egy 
osztrákot, aki gorombáskodni mer 
t vele, megvert. Ekkor az üldözöttek küldöttségbe mentek a 
kapitányhoz és a veszedelmes ember megfékezését kérték. Humphrey kapitány 
fölhívatta Bárdyt a parancsnoki hídra. 
- Ifju barátom, - mondá flegmával, - jártas maga az angol 
zoológiában? 
- Igen. 
- Tehát ismeri a kilencfarku macskát? 
- Azt nem. 
- Hát nem is kívánom, hogy megismerkedjék vele. 
- Mit akar ezzel mondani? 
- Csak azt, hogy ha még a legcsekélyebb panaszt hallom maga ellen, az 
árbóchoz köttetem és a kilencágú matrózkorbáccsal, vulgó kilencfarku macskával 
huszonötöt veretek a hátára. 
- Jegyezd meg, angol kutya, hogy magyar nemes emberrel így nem lehet 
beszélni, - ordítá Bárdy és pofonvágta a kapitányt. 
A két kormányos azonnal odarohant és lefogta. 
- Vessétek a tengerbe! - üvölté rekedten, vérbe borult arccal a 
kapitány. 
Egy loccsanás és a hevesvérű szittya ott úszott a Fekete-tenger 
vizében. Az 
Olivette nyílként suhant tova s a meggondolatlan ifjút sorsára 
hagyta. 
Teljes nyolc óra hosszat uszkált a vizen, míg végre egy Odesszából 
jövő hollandi hajó fölszedte s Konstanti 
nápolyba vitte. Bárdy további kalandjairól nincs tudomásunk, csak a 
történet csattanóját tudjuk. 
Konstantinápolyban egy amerikai hajóra ült s átvitorlázott az új 
világrészbe. Két év mulva, tehát úgy körülbelül 1851-ben egy napon New-York utcáin 
sétál, mik 
or megpillantja Humphrey kapitányt, aki egy másodemeleti ablakból néz 
ki. Hirtelen föllobbanásában azonnal elhatározta magát. Fölsiet a házba s benyit 
abba a szobába, melyből a kapitány kikönyökölt. 
- Te vagy az, Jim? - kérdi Humphrey, a nélkül, hogy 
hátrafordulna. 
A következő percben érzi, hogy vasmarokkal lefogják s kiemelik az 
ablakon. 
- Én vagyok, akit a Fekete-tengerbe dobattál, kutya. Hullj magad is, 
- kiáltott egy hang. 
És Bárdy a kapitányt ledobta az utcára. Halálra zúzódott. A new-yorki 
törvényszék 
Bárdyt egyhangúlag fölmentette. A magyar nemzet akkor állt 
népszerűsége tetőpontján a szabad népek előtt. 
* 
Aki azt hiszi, hogy én ezt a történetet az ujjamból szoptam, kérdezze 
meg Bárdy Rudolfnak tudtommal ma is élő öccsét, Bárdy Pált, ha nem csalódom, 
Gicén lakik, Gömörmegyében. 
A III. zászlóalj muszkája 
1849. junius 21-ike volt. Forrón tűzött a nap a nyári mezőkre. 
Komárom fölött folyt a harc, a végső tusa kezdete. Pered, Sellye, Királyrév, 
Vágkirályfalva, Palóc, Kajál, Galantha körül dörgött az ágyú, ropogott a puska, 
csattogott a szurony. Ezen a napon látták először honvédeink a muszka katonákat. A 
dombokon álltak tömött sorokban, hegyes csákóik fényes vasa messze ragyogott a 
napsugárban. Tisztjeik előttük, lóháton, mozdulatlanul, mint bronz lovass 
zobrok. Várták a jelt a támadásra. 
Kigyult szemekkel nézték honvédeink a fenyegető tömeget s görcsösen 
szorongatták puskájukat. Alig várták, hogy összecsapjanak az északi ellenséggel, 
melynek százezernyi sokasága akkor már pusztává élte, gázolta a haza földjét. Nem 
félt tőlük senki. 
- Szépen halunk meg, fiúk! - biztatták egymást a gyerekek, - dicsően 
fogunk levonulni a történelem színpadáról. 
A harmadik zászlóalj, amely kék sipkáján fehér tollat viselt, Deáki 
alatt feküdt, az aratásra váró hatalmas búzakalász-tengerben. Ez állt legközelebb 
a muszka ezredekhez. 
Egyszerre csak az előőrsök egy muszka katonát hoznak a zászlóaljhoz. 
A kezében néhány bádogedényt tartott, tele vízzel, ismeretlen nyelven veszekedett 
a honvédekkel és minden áron az oroszok felé akart 
menni. 
Előszólítottak egy Guttmann nevű galiciai honvédet, aki tudott 
oroszul s az megmondta neki, hogy ne lármázzon. 
- Hogyne lármáznék, mikor nem engeditek, hogy a kapitányomnak vizet 
vigyek, - felelt a muszka. 
- De a mi foglyunk vagy ám öcsém s mi parancsolunk neked. 
- Jó, jó, de a kapitányom megkancsukáztat, ha nem viszek neki 
vizet. 
- Nem kancsukáztat meg, mert mi magunkkal viszünk. 
- Az bizony jó lesz, - mondá a muszka örömmel s engedte, hogy hátra 
kísérjék a zászlóalj társzekereihez, ahol azonnal levetette a kabátját. 
- Minek az, brátye? - kérdé Guttmann. 
- Várom, hogy ti megkancsukázzatok, - felelte alázatosan az 
orosz. 
- Ne félj, az nálunk nem szokás, csak ülj a szekérre s ne 
mozdulj! 
Az orosz szót fogadott. Csöndesen pipálva nézte a küzdelmet. A csatát 
elvesztettük, a harmadik zászlóalj födözte a visszavonulást. Hej, sok vitéz hagyta 
ott az életét s az esti szürkület a halál sötétségével együtt borult rájuk. Másnap 
tanácsot tartottak, hogy mit csináljanak a muszkával? 
Látták, hogy a muszka szolgálatkész, jó fiú, aki boldog, mert nem 
verik, elhatározták tehát, hogy megteszik honvédnek. Rögtön piroszsinóros 
egyenruhába bujtatták, fehértollas kék sap 
kát nyomtak a fejébe s Guttmann megmagyarázta neki, hogy a társzekér 
az ő vára, ott lakik és azt védelmezi. Azután megmutatták neki a zászlóalj 
arannyal és ezüsttel hímzett tengerzöld színű új lobogóját, amely a szekérnek 
legféltettebb kincse volt s megér 
t 
tették vele, hogy különösen erre vigyázzon, mint a szemefényére s aki 
azt el akarná venni tőle, azt üsse agyon. 
A muszka fogadkozott, hogy megteszi. 
A sereg megkezdte végzetes útját, mely Világosnál végződött. Ádáz 
küzdelmek és veszedelmek közt vonult le 
felé. 
A kálváriának véres állomásai voltak. A legvéresebbek közé tartozott 
Vác. A szorongatott Görgey vad elszántsággal próbált áttörni az oroszokon. Azaz 
nem áttörni, csak megkopogtatni a falat, hogy milyen vastag. S mivel nagyon vastag 
volt, elhatározta, hogy északnak Rétsá 
g felé kisiklik a muszkák fojtó öleléséből. 
Julius 15-én verekedtek, 16-án farkasszemet néztek az ellenfelek, 
17-én megkezdődött a visszavonulás. 
Ezalatt a mi muszkánk szép uniformishoz jutott. A 3-ik zászlóalj 
legényei a buzaföldön egy orosz dzsidásra aka 
dtak. Levetkőztették s a ruhát föladták a muszkára, aztán kezébe 
nyomtak egy dzsidát s megmagyarázták neki, hogy most már kétszeres föladata a 
rábízott kincseket híven megőrizni. A muszka ekkor már azon a kocsin ült, mely a 
zászlóalj pénztárát és zászlaj 
át hordozta. 
A muszka nagyon megörült az új ruhának s olyan bakugrásokat csinált, 
hogy az egész zászlóalj kacagott rajta. Aztán vállára fektette a lándzsát s nagy 
komolyan, mint a silbak, járkált föl s alá a kocsija mellett. 
Másnap megindult a véres tánc. Míg a sereg megkezdte az elvonulást, 
Leiningen és Görgey lábhoz tett fegyverrel a városban maradtak, egészen a medve 
torkában. Meg is próbálta le 
nyelni őket, de nem sikerült. Elszánt bátorsággal védelmezték a 
visszavonulást. 
Ezalatt a rétsági úton kozákok rátámadtak a hátráló szekerekre és 
zsákmányolni kezdtek. A mi muszkánk sem rest, előkapja a dzsidáját s hősileg 
szúrt, ütött, vágott vele. Eközben folyton szidta honfitársait, hogy miért oly 
szemtelenek, hogy el akarják venni tőle a zászlót, melyet a magyar urak rája 
bíztak. 
Oly eszeveszetten hadonászott, hogy a kozákok csakugyan nem fértek a 
szekeréhez. S ez alatt mint a lavina, a zsákmányoló ellenségre szakad egy század 
Hunyadi-huszár, s egy szálig fölkoncolja a kozákokat. 
Az esti pihenőnél, fején egy lapos vágással, melytől ugyancsak dagadt 
volt, megjelenik a zászlóalj közt a muszka s boldogan beszéli, hogyan mentette meg 
a zászlót. 
Persze, hogy a honvédek összeölelgették, megosztották véle a legjobb 
falatjukat s dupla porció pálinkával látták el. 
Világosnál vagyunk. Augusztus 12-ike, éjjel. A harmadik zászlóalj 
négyszögben áll, egy tűzrakás körül. A zászlótartó körülhordozza a puskaportól 
barna, golyótól rongyos zászlót, mindenki megcsókolja s a félistenek, akik 
negyvenkét csatában voltak - sirnak. Azután a dobok megperdülnek, a zászlóalj 
tiszteleg, a zászlótartó a tűzhöz lép és - a lángok, közé teszi a lobogót, hogy 
ellenség kezébe ne kerülj 
ön. 
Vége a magyar dicsőségnek, a haza szent jelvénye hamuvá lett. 
Aztán elővették a tartalékzászlót, a zöld selyemlobogót, melyet a 
muszka őrzött híven, - ezt fogja holnap megkapni az orosz. 
- Mi az? - kérdi a zászlóalj muszkája, - elveszitek tőlem a 
zászló 
t? 
- El, jó fiu, a háborúnak vége, nincs már rád szükség, eredj vissza 
muszkának. 
A muszka bánatosan nézett körül. Könnyező férfiakat látott. Az ő 
szemébe is könny szökött. 
- El kell hagynom titeket? 
- El. Vége mindennek. 
A fiu szekerére ült s egész éjjel mereven bámult maga elé. Nem ment a 
fejébe a dolog. 
Másnap, mikor ez a vitéz hadsereg hadirendbe áll s elkezdte a 
fegyverlerakást, mikor a muszka hadsorok közel vonultak, s majdnem körülvették a 
miénket, - megértette a helyzetet. 
Levetette dzsidás egyenruh 
áját, előkereste és magára vette régi gyalogos rongyait. Aztán 
szomorú tekintettel nézett, hosszan nézett a harmadik zászlóaljra, - s elkezdett 
lassan az orosz sereg felé ballagni. Meg-megállt, vissza-visszanézett (oly nehéz 
volt a válás!) s végre eltünt 
a leigázók tömegében. 
Talán viszontlátta kedves zászlóját a Kremlben? 
A kisértet 
A vén Hentzi megint följár a sírjából és háborgatja nyugalmunkat... 
Negyvenkilenc év előtt is úgy tett. Hatvanhárom éves volt és aludni nem tudott. 
Amint szürkülni kezdett, ú 
gy hajnali négy óra tájban fölkelt, fölhúzta szürke köpenyegét, 
fejébe húzta zöldtollas tábornoki kalapját s körüljárt a bástyán. Egypár tiszt 
kísérte s egy tiszti szolga, aki egy üveg cukrosvizet vitt utána. Mert Hertzi 
állandó torokfájásban szenvedett s az ellen mindig cukrosvizet ivott... És amikor 
a bástyán megjelent, az éber honvédtüzérek rendesen pár ágyúgolyóval 
köszöntötték... 
Most is csúszkál köztünk kísérteties alakja, csakhogy cukrosvíz 
helyett mérget visz magával és nekünk töltöget belőle. Abból a budavári hideg, 
fekete szoborból kél ki és megzörgeti ablakainkat: 
Élek és élni fogok örökké... A mi kötelességünk pedig, ami akk 
or a honvédtüzéreké volt, megszólaltatni az ágyúkat, hogy elűzzük 
őt. 
A továbbiak némi bevezetéssül egy kis önéletrajzot kell 
elmondanom. 
Születtem és egy ideig nevelkedtem Kisfaludy Sándor és Deák Ferenc 
vármegyéjében, ama szép vidéken, amelyre búsan tek 
int alá a sümegi várrom s ahol Himfy édes dalai keletkeztek. Nagyon 
szomorú, sovány, halavány fiúcska voltam, se enni, se játszani nem szerettem. Csak 
néztem hallgatagon, ha más gyerekek játszottak. Aztán elszakadtam erről a vidékről 
messze idegenbe, az o 
rszág túlsó végére, a régi Gyergyószékbe, a székelyek közé. Csak 
Nagyváradig vittek vasúton, innen Kolozsváron, Marosvásárhelyen, Szászrégenen és 
Toplicán keresztül kocsin mentünk Gyergyó-Ditróig. Valami egy hétig tartott az 
utazás. Ditróban lakott a doktorbátyám, a falu végén, egy terjedelmes 
faházban. 
Másnap beállított a székely szabó, megmért jobbról-balról s két nap 
alatt elhozta a posztóharisnyát (fehér magyar nadrág), a zekét, a csizmadia 
elhozta a csizmát, a bátyám fejembe nyomta a fekete báránybőr süveget és 
szólt: 
- No most már megjelenhetsz akármilyen tisztességes társaságban. 
Én pedig a zekém zsebeibe mélyesztettem a kezemet és büszkén kiálltam 
a kapuba. A gyerekek azonnal összecsődültek. 
- Nézd-e! - szólt az egyik, - az úrfiból székely lett. 
Odasomfordáltak hozzám. 
- Gyere játszani a temetőbe. (Az közel volt hozzánk. Talán a 
székelyek úgy okoskodtak, hogy a temetőt nem szabad messze tenni a 
doktortól.) 
Haboztam. Még meglehetősen kényelmetlenül éreztem magamat a székely 
gunyában. 
- Gyertek be ti az udvarra játszani, - hívtam őket. 
- Nem lehet a Bundás miatt. (Ez volt a mi mérges kutyánk.) 
- Meg van kötve. 
- Meg? Akkor bosszantsuk. 
Ezzel bevonultak mind és a Bundást húsz lépésről hajigálták. A kutya 
dühösen ugatott, mire a mindenes előjött és a fiúkat elkergette. Aminek az lett az 
eredménye, hogy 
többet nem állhattam a kapuban, mert a dühös fiúk engem 
hajigáltak. 
Pár nap mulva a bátyám elvezetett az iskolába, bemutatott a tanítónak 
és így szólt: 
- Faragjon belőle olyan székelyt, amilyent csak tud. 
A tanító leültetett az első padba és én körülnéztem. A gyerekek 
ellenséges tekintettel méregettek. Némi tiszteletet keltett bennük az, hogy én már 
Pestet is láttam, sőt egyenesen onnan is jövök, holott ők Gyergyószék határát 
sohse lépték át. De mikor tíz órakor a tanító kieresztett bennünket az 
udvarra 
, 
egy sem csatlakozott hozzám. Egy csoportban álltak és tanakodtak. 
Végre Puskás, a dulló (szolgabíró) fia odajött. Csinos, erőteljes kölyök volt s 
kihívólag méregetett. 
- Hallod-e, - szólt, - azért, hogy a mi gunyánkat viseled, még nem 
vagy székely. 
- Tudom, de az akarok lenni. 
- Arra születni kell, nem lehet azt ajándékba kapni. Azért csak vedd 
föl a pesti ruhádat, mert pesti vagy. 
Őszintén szólva, sírni szerettem volna, de rösteltem. Valószínüleg 
elvertek volna, ha e percben meg nem jelenik a tanító és od 
a nem hí magához. 
A tanító úr Pestről kérdezősködött. Én bizony nem tudtam neki 
kielégítő feleletet adni, mert magam sem sokat tudtam róla, de beszéltem valamit a 
lánchídról, az alagútról, a gőzhajókról és gázlámpákról. Ezek ragadták meg 
leginkább figyelme 
met. 
- Hát a tanító úr sohse volt ott? - kérdém viszont, hogy ő ne 
kérdezzen. 
- De igen, 1849-ben. 
És elmondta, hogy 1848-ban mint diák Kolozsvárott beállt a 11-ik 
zászlóaljba s télen mint sebesült, Aradra került. Mikor itt Damjanich a 
hadtestével keresztü 
lvonult, ő mint meggyógyult, beállt a 3-ik (fehértollas) zászlóaljba 
s így került májusba Pestre, Buda ostromára... 
Csöngettek. Bevonultunk az iskolába s a beszélgetés véget ért. 
Mikor azonban otthon anyámnak elmondtam, hogy a székelyek milyen 
ellenséges 
érzelmekkel fogadtak s abbeli nézetemnek adtam kifejezést, hogy ebből 
verekedés lesz, melyben én fogok kikapni: anyám elhatározta, hogy ozsonnát rendez 
és egy csomó fiút meghív. 
Megtörtént. Kávét kaptunk, kürtös kalácsot és befejezésül dalauzit. A 
nyomorult opportunisták nyomban bevettek székelynek. 
Míg mi a dalauzit majszoltuk, a tanító úr, aki szintén ott volt és a 
bátyám beszélgettek. 
A tanító úr panaszkodott, hogy gyöngélkedik. A bátyám azt ajánlotta 
neki, hogy egyék több húst és egyék valami jóféle bort. 
- Nem lehet, doktor, nem lehet, - felelt a tanító, - nem költhetem 
magamra, mert egy szent célra össze kell raknom. 
- Mire? 
- Hogy még egyszer életemben fölmehessek Pestre. Hogy még egyszer 
lássam Budavárát, melyet véremmel öntöztem. Hogy megmutassam a 
feleségemnek és a nagy fiamnak a mi dicsőségünk helyét s a vár 
fokáról, mint akkor, lenézzek Pestre, ahonnan ezer meg ezer ember kurjongatott, 
kendőt lebegtetett föl a várba, május huszonegyedikén reggel... Milyen nap volt 
ez! Istenem, sohasem felejtem e 
l 
. A roham alkalmával szuronydöfést kaptam a vállamba és délig úgy 
jártam-keltem a várban, mint egy őrült... anélkül, hogy a sebemet észrevettem 
volna... csak akkor kötöztem be. Ezt a napot még egyszer át akarom élni... Ezért 
kell nekem pénz... Addig meg n 
em halok, amíg ezt az utazást meg nem tettem. 
Kérésünkre aztán nekünk is elmondta Budavár ostromát egész 
terjedelmében. S mi csodálkozva néztük villogó szemét s félve hallgattuk hangjának 
izgatott reszketését. 
És a hosszú teleken át (óh Istenem, milyen hosszúak és hidegek azok a 
székely telek, október 
től áprilisig fűtöttünk) a tanító úr gyakran átjött hozzánk egy kis 
borra, vagy teára és mindig szívesen és lelkesen beszélt a forradalmi 
időkről. 
Egy nyári vakáció alkalmával fölkerekedett a feleségével és a tizenöt 
esztendős fiával és fölment Pestre. 
Sokkal hamarább hazajött, mint gondoltuk. Eljött a bátyámhoz, 
szótlanul bement a szobájába. Figyeltem. Egy pár perc mulva hallom, hogy a tanító 
úr sír. Hallottam rá bátyám vigasztaló hangját, erre a sírás megszünt. Ugyanekkor 
kinyílt az ajtó s a tanító, ez a 
keménylelkű székely, kisírt szemekkel gyorsan távozott. 
Izgatottan futottam a bátyámhoz. 
- Mi baja a tanító úrnak? - kérdém. 
- Azt te nem érted, öcsém. 
- De szeretném tudni. 
- Majd megérted és megtudod, ha nagyobb lész. Most ne törődjél 
vele. 
* 
Ez időtől k 
ezdve a tanító úr sokkal szomorúbb volt és sohse beszélt többet a 
negyvennyolcról, pesti utazását pedig egyszer se hozta szóba. Mi diákok azt 
mondtuk róla: a lelke fáj. 
Később tudtam csak meg, hogy mennyire igazunk volt. 
Ez a szegény ember, tele hittel, ra 
jongással, lelkesedéssel jött föl... s szembe találta magát a magyar 
dicsőség ormán a Hentzi-szoborral. 
49-ben sebet kapott a teste, ekkor a lelke. 
* 
Így suhant el fölöttem először gyermekkoromban ez a fekete 
kísértet. 
A cár (1849) 
A téli palota négyszáz ablaka kivilágított a fehér áprilisi 
éjszakába. 
Kint a téren valami száz tűzrakás égett lobogó lánggal. Ott 
melegedtek kocsisok és inasok, kiknek uraságaik fönt a cárnál mulattak. 
A palota kapui előtt mozdulatlanul álltak a testőrgránátosok őrei. 
Csupa óri 
ás. És csupa aggastyán. A zuzmara hófehérre porozta bajúszukat, 
hajukat, szakállukat. 
Fehérség és csönd volt mindenfelé. 
Hidegen tekintettek le az égről a szikrázó csillagok. 
És a palotában csupa fény, pompa, melegség minden. Az óriási tükrök 
megsokszorozz 
ák a vendégek tömegét. Kardcsörgés, sarkantyúpengés, ruhák suhogása, 
diszkrét csevegés zaja tölti be a levegőt. 
A nagy kristályteremben összpontosul az élet. Tíz óriási csillár, 
egyenként kétszáz viaszgyertyával, szórja itt bágyadt, de kedves 
világosságát. 
Mindenki az arannyal cifrázott ébenfaajtó felé les; onnan várják a 
cárt. 
Az ajtó két szárnya hirtelen felcsapódik. A főudvarmester lép be, 
utána két szolgálattevő kamarás, azután megjelenik a cár magas alakja, sápadt 
arca, mögötte látható tizenkét finn testőr pallosszerű széles karddal. 
Elcsöndesedik a tömeg. Sorakoznak a méltóságok. De a cár szeme 
szeszélyes. Nem azt látja meg először, akit az etikett szerint meg kellene 
látnia. 
Kedvenc Olga-huszárainak ezredesét inti először magához. 
- Hogy vagytok, fiúk? 
- Rosszul, sire. 
- Mi bajotok? 
- Tespedünk. Verekedni szeretnénk. Nincs előléptetés, nincs 
kitüntetés. 
- Szeretem, mikor huszáraim dicsőségre szomjaznak. 
- Sire, oltsd el szomjunkat! 
- Türelem, fiam - és a cár tovább haladt. 
Megállt a kancellárné előtt. 
- Sire, ön nagyon szereti az Olga-huszárokat. 
- Valóban, nagyon szeretem. 
- Akkor a fiamat is szereti. 
- Hogyne szeretném. 
- Miért nem nevezi ki kapitánynak? 
- Háború nélkül az nem megy, asszonyom. 
- Sire, csináljon egy kis háborút! 
- Madame, beszéljen a 
kancellárral. Ő könnyebben megcsinálhatja. 
Ezzel a cár köszönt és tovább haladt. 
Az egyik sarokban egy osztrák ezredesi egyenruha vonult meg egy orosz 
tábornoki egyenruhával. 
Az osztrák Lichtenstein herceg volt, a bécsi udvar futárja, az orosz 
Bolkonszki herceg, államkancellár. 
- Legyen nyugodt hercegséged, - szólt Bolkonszki, - a mai nap döntő 
lesz. 
- Remélem. De hogyan? 
- Két futár várakozik a szomszéd szobában. Az egyik jelenti, hogy a 
turkománok utolsó fészkét is felperzseltük, a másik Varsóból azt a 
hírt hozza, hogy a lengyelek mozognak... A magyar lázadás első 
hullámcsapásait érzik már. Ehhez hozzá kell venni, hogy itthon is erősen 
poshadunk, egy kis vért kell már magunkból ereszteni... Egy szép külső háborúból 
mindig eléldegélünk tíz-tizenöt évig. 
Aztán meg a szállítóink, akikkel oly intim vagyunk, nagyon 
türelmetlenkednek. Üzleti szempontból... Bocsánat... 
A cár Bolkonszkira nézett s ez oda sietett. 
- Nos, mivel rontod ma el az estémet? - szólt a cár vidáman. 
- Sire, kegyeskednék két futárt kihallgatni... 
- Honnan? 
- Az egyik a turkomán lázadásról, a másik a magyar lázadásról tesz 
jelentést. 
- Rossz hírek? 
- Az egyik jó, a másik olyan lesz, amely jóvá tehető. 
- Gyerünk. 
Bolkonszki alig észrevehetően biccentett Lichtenstein felé s aztán a 
cár után hívta az öreg Paskievics tábornokot, aki álmosan támaszkodott egy 
oszlophoz. 
Csakhamar visszatért a cár, Paskievics herceg és Bolkonszki 
kíséretében. Paskievics megkereste az adjutánsát, vállára ütött és eltávoztak. 
Bolkonszki Lichtenstein herceghez ment és ezt súgta a fülébe: 
- Rendben van. Ön hazautazhatik. Reggelre lakásán lesz a cár levele a 
császárhoz. 
A cár a kancellárnéhoz lépett: 
- Gratulálok Bolkonszki Vladimir kapitánynak. 
- Hogyan Sire? Háborúnk volna? 
- Igen. 
- Hol? Turkomán háború? 
- Annak vége, de afféle. Ausztriát megyünk segíteni a lázadói 
ellen. 
Azután a cár tíz percig beszélgetett Lichtenstein herceg ezredessel, 
aki rá mindjárt sietve eltávozott. 
Azután ő felsége Dolgorukij hercegnővel kegyeskedett a bált 
megnyitni. 
Hajnalodik. A cár édesdeden szunnyad fehér párnái közt. Egyszerre 
távoli zúgásra ébred. Óh, a cárokat éles hallással ruházta föl a terem 
tő. A nagyúr fölül ágyában. A zúgás közeledik, majd összefüggő 
karénekké válik. A cár csönget. A kamarás bent terem. 
- Mi az, Iván? 
- A lovas testőrezredek vonultak az osztrák határra. 
- Igaz. A hálóköntösömet! 
És míg lábát arannyal átszőtt perzsa papucsba 
bujtatta, puha gyapjúköntösbe burkolódzik. A kamarás széthúzza a 
selyemfüggönyöket. 
Éles dübörgéssel jönnek a testőrezredek és egetverő kardalban zengik 
a cár dicsőségét. A fegyverzörej, a patkók csattogása, a paripák sűrű horkantása 
ezer meg ezer ember újjongó énekével pokoli zűrzavarrá keveredik. És a hideg, 
fehér város és a hideg, fehér ország hatalmas ura sápadt mosollyal hallgatja: 
Isten áldja a cárt! 
Aztán egyet nyujtózkodik, nagyot ásít és szól: 
- Iván, a csokoládémat! 
- - - - - - - - - 
Amit én itt elregéltem, nem történt meg. Nem is olvastam sehol, de 
megálmodtam. 
Engem, aki a cári paloták fényében sohasem sütkéreztem, engem, aki az 
udvarok pompájából csak annyit kapok, amennyi sarat az utcán elrobogó fejedelmi 
hintók rám fröccsentenek: engem az álmok szeszélyes tündére kézenfogott és 
elvezetett a halvány zsarnok káprázatos udvarába. 
És ott láttam, amit elmeséltem. 
Nekik egy vidám báli éjszakában elintézett jelentéktelen ügy, 
másodrendű apróság volt... ránk nézve pedig szabadságunk vérbegázolását, apáink 
börtönbe hurcolását, asszonyaink gyászát, zászlónk porbahullását jelentette. 
Rossz álom volt. Ott álmodtam egy nyá 
ri délután a Kárpátok között, a határon, a sztrecsnói tetőn, honnan a 
nagy lengyel síkságon repült végig tekintetem. 
A sztrecsnói tetőn, melyet Szeredai János hetvenkét honvéddel 
védelmezett ötvenezer orosz ellen. 
A gyerek 
I. 
Bem apó 1849. március 11-én s 
zétverte a Nagyszeben előtt álló oroszokat és a várost elfoglalta. 
Ez a kis magyar sereg, amely a kegyetlenül hideg január és február hónapokban 
többször villámsebesen átrobogott Erdélyen, üldözve az ellent, vagy üldöztetve 
az ellenségtől, végre újra egy 
olyan helyre jutott, ahol egy kicsit megpihenhetett. 
Este kilenckor lett vége az ütközetnek. Ekkor az orosz trombiták 
megfujták a hátrálót s a szászok kétségbeesve látták a győzhetetlennek hitt 
segélycsapatok gyors kitakarodását a városból. A magyar ágyúk 
néha még megdörrentek, puskalövés is gyakran hallatszott, de már a 
külvárosban fölzendült az Éljen a magyar! kiáltás, amely egyre közelebb 
hömpölygött. S a gránátok által fölgyujtott házak lángjában lehetett már látni 
a vörössapkás 11-ik zászlóalj honvédeit, amint óvatosan, fölvont, szuronyos 
puskával nyomulnak befelé, a belvárosba. 
A kapuk zárva, az ablakok sötétek, - a rossz lelkiismeret 
elrejtőzött s remegve várta Bem ítéletét. 
A huszárok az oroszok után rugtattak, a gyalogság pedig 
négyszögben felállt a nagy piacon. Ekkor lovagolt be Bem és táborkara, amelyet 
a sereg riadó éljenzéssel fogadott. Majd az ágyúk jelentek meg dübörögve a 
téren s nagyot-nagyot zökkentek, amikor egy elesett orosz katona holttestén 
vágtak keresztül. 
A hideg éjben három alak levett kalappal állt Bem lova előtt. Az 
öreg úr igen szigorúan, nyersen beszélt hozzájuk. Összeszidta őket hazaellenes 
magatartásukért, azután fölsorolta, hogy mit kíván tőlük serege számára, majd 
intett Czecz ezredesnek, aki az egybegyült tiszteknek kiadta a legénység 
számára a parancsot, hogy aki rabolni, erőszakoskodni mer, vagy a l 
egkisebb fegyelmetlenséget követi el, azonnal agyonlövetik. 
Ez nyugtatta csak meg a polgármestert és a két tanácsnokot, akik 
azt hitték, hogy Bem szabad zsákmányolást fog engedni a városban. 
Föllélegzettek és eget-földet igértek a fáradt magyar sereg számára. 
Jól is lakott a sereg egy hónapra. Ellátta magát azonkívül 
ruhával, csizmával, lőszerrel. Volt ott egy katona, aki három hónap óta a 
fagyos havon, a csillagos ég alatt hált, képzelhető, hogy ez milyen isteni 
kéjjel nyújtózkodott a jól párnázott szász ágya 
kban. 
Bem és tisztjei vacsoránál ültek. Az öreg rendesen egyedül és igen 
szerényen szokott enni, de kiváló alkalmakkor tisztjei közt maradt, hogy 
gyönyörködhessék örömükben. 
Egyszerre észreveszi Kiss Sándor ezredes, hogy egyik fölszolgáló 
katona egy tizennégy-tizenötéves fiút ki akar taszigálni a szobából. 
- Honvéd! - szólt a legénynek, - mit akar az a gyerek? 
- Minden áron Bem tábornok úrral akar beszélni. 
- Hozd ide! 
A honvéd odahozta a fiút. 
- Mit akarsz kis fiam Bemtől? 
- Meg akarom kérni, hogy vegyen be katonának. 
- Nagyon fiatal vagy te még arra. 
- Majd megöregszem a csatatéren. 
Kissnek tetszett a felelet, s elmondta Bemnek. A tábornok odahívta 
a fiút. 
- Ki vagy, fiacskám? 
- Sándor Miklós. Vegyen be tábornok úr. Apámat, anyámat, 
rokonaimat az oláhok megölték, engem egy pap megmentett és idehozott, magam 
vagyok az egész világon. Valami hasznomat csak veszik. 
Bemnek lefordították a feleletet. Az öreg megsimogatta a gyermek 
fejét. 
- Mit csináljunk vele? Hová dugjuk be? 
- Tábornok úr, a 37-ik zászlóaljnál ma elesett a kisdobos. Talán 
jó lesz annak. 
- Ezredes úr, - fordult Bem Czeczhez, - adja ezt a gyereknek 
írásba s küldjön le vele a 37-ik zászlóaljhoz egy honvédet. 
Mikor a fiúnak ezt megmondták, örömében kezet akart csókolni 
Bemnek. 
- Hohó, fiú! - szólt Kiss Sándor, - most már katona vagy, ne 
csókolgass kezet senkinek. Aztán tanuld meg még az éjjel azt verni, hogy 
Előre! 
II. 
Forró augusztusi nap volt. Déva vára mélán nézett le a síkra, hol 
Bem 
hadseregének utolsó maradványa lerakta az osztrákok előtt a 
fegyvert. Simbsen tábornok kiadta a parancsot, hogy a beteg és sebesült 
honvédeket el kell ereszteni, a többit pedig erős fedezet alatt Nagyváradra 
kell kísérni. Mindenki tudta, hogy ott a besoro 
zás vár reájuk. 
A sereg szélén állt a 37-ik zászlóalj töredéke. A többi elhullott 
véres csatákban, vagy elszéledt a balsors csapásai alatt. 
Brunner ezredes és több osztrák tiszt sorra vizsgálta a 
legényeket. Így értek Sándor Miklóshoz, aki legszélről állt, 
feszes tartásban. 
- Te is katona vagy? - kérdé jóakaratú gúnnyal az ezredes. 
- Igenis az vagyok, - felelt Sándor, katonásan szeme közé nézve az 
ezredesnek. 
- Mi gyerekkel nem harcolunk, kergessétek el! - szólt az 
ezredes. 
Sándor elvörösödött. 
- Ezredes úr, tizenkét csatában voltam, küzdöttem oroszokkal, 
osztrákokkal, oláhokkal, sebet kaptam, épp olyan katona vagyok, mint a 
többi. 
- Eh, ne feleselj, eredj a pokolba, csak nem leszünk olyan 
emberevők, hogy ilyen fiatal gyerekeket besorozzunk, - felelt Brunner, akiben 
láthatólag a jóindulat dolgozott. 
Sándor összetette a kezét: 
- Ne szégyenítsen meg, ezredes úr, együtt harcoltam, együ 
tt is akarok szenvedni bajtársaimmal. Az ő sorsuk az én sorsom, 
nem hagyhatom el őket. 
- Különös faj, kemény faj, - mormogta magában, - ezt nehéz lesz 
megtörni. - Hát maradj! - tette hozzá hangosan, - majd meglátom, mit csinálunk 
veled. 
Azzal sarkon fordult, s otthagyta a kopott honvédeket. 
III. 
A csapatot, amely a fegyvertelen honvédeket Déváról Magyarországra 
kísérte, Brunner ezredes vezette. 
A felügyelet nem volt valami szigorú. Az ezredes katona volt és 
nem porkoláb, a röstelte a megbízatást. Azért csak vállat vont, mikor 
reggelenként jelentették neki, hogy tíz-tizenöt magyar ismét megszökött az 
éjjel. 
Egyszer aztán azt jelentették neki, hogy a 37-ik zászlóaljból már 
csak egyetlenegy honvéd van, az is egy fiatal gyerek. 
Ezt aztán Brunner maga elé rendelte. 
- Miért nem szöktél meg te is? 
- Nem lehet, ezredes úr. 
- Hogyan? 
- Én bekönyörögtem magam, az ezredes úr megengedte, hálátlanság 
lett volna megszökni. 
- De mikor a társaid mind megszöktek. 
- Azoknak szabad, de nekem más helyzetem van. Én gyávának 
látszanám, ha megtenném. 
Az ezredes megveregette a vállát és szólt: 
- No hát, ezennel megengedem, hogy menj, amerre akarsz, élj 
boldogul! 
A fiú megköszönte, szalutált és eltávozott. Az ezredes sokáig 
nézett utána s aztán megfuvatta a trombitát és elindította a csapatját. Még 
pedig vissza, Déva felé. 
A két testvér 
Dermesztő hidegben állt a vizaknai harc. Egyik félen Bem kétezer 
emberrel. A másik félen Puchner tábornok nyolcezer rendes császári katonával s 
többtizezer szász és oláh fölkelővel. 
Kilenc óra tájba 
n a harcvonalból tántorgó léptekkel, puskájára támaszkodva jött be a 
városba Bárdy, negyedik honvédzászlóaljbeli őrmester. 
Termetre valóságos óriás. A szuronyán és a puskája agyán egyaránt vér 
piroslott. Látszott, hogy a rohamokban emberségesen közreműködö 
tt. De egy kartácsforgács megsebesítette a combján és kénytelen volt 
otthagyni a harcot. 
Az első cseréppel födött háznál érezte, hogy ereje elhagyja, tovább 
nem tud menni. Amint visszatekintett, maga mögött látta hulló vérének hosszú 
vonalát a havon. 
Megko 
pogtatta puskájával a kaput. A kapu kinyílt s Bárdy egypár rémült 
oláh férfit és nőt talált ott. 
- Vigyetek ágyba, mossátok ki a sebemet, mert elájulok. 
Sietve engedelmeskedtek neki, mert a város a magyarok kezén volt és 
az oláhság nem tudta még, hogy a ma 
i ütközetben kié lesz a győzelem. 
A hátulsó udvari szobában, ahol lefektették, már feküdt valaki az 
egyik ágyban. 
- Ki az? - kérdi Bárdy. 
A házigazda, egy Balistye nevű kötélverő, remegő hangon felelt: 
- Bocsásson meg, honvéd úr, egy sebesült osztrák tiszt 
, akinek a vállperece át van lőve. 
- Én nem bánom, hanem ha Bem tábornok megtudja, magát főbelöveti. A 
puskámat! 
Odaadták neki, fölhúzta a kakasát, az ellenséges tisztnek szegezte s 
németül szóla: 
- Mi az ön rangja? 
- Kapitány vagyok a Bianchi-ezredben. 
- Kapitány úr, önt ezennel foglyommá nyilvánítom. Ha el akar távozni 
a szobából, agyonlövöm. 
- Helyes, - felelte hidegen a kapitány és befelé fordult az 
ágyban. 
Bárdy megevett egy tál forró levest, kiivott egy kupa pálinkát, aztán 
puskáját maga mellé téve, mély, letargikus álomba merült. 
Mikor fölébredt, egészen jól érezte magát, úgy, hogy azonnal 
leszállott az ágyról. 
- Ne mozduljon! - kiáltott rá egy nyers hang. 
A kapitány az ágyban ült és pisztolyt szegzett neki. Bárdy puskájáért 
nyult. A fegyver eltünt. Két karját csüggedten eleresztette. 
- Mi a rangja? - kérdezte a kapitány. 
- Őrmester vagyok. 
- Őrmester, önt ezennel foglyommá nyilvánítom. Ha el akar távozni a 
szobából, agyonlövöm. 
Bárdy elnevette magát. 
- Én fogoly? A magyar sereg kellő közepén? 
Erre a kapitány nevette el magát. 
- Ön, úgylátszik, nem tudja, hogy Bem a csatát elvesztette és serege 
nagy veszteséggel hátrál Szászsebes felé. 
- Lehetetlen. 
- Úgy van. 
Bárdy sebbel-lobbal öltözködni kezdett. 
- Mit csinál? 
- Látja. A seregem után akarok menni. Ez becsületbeli 
kötelességem. 
- Elfelejti, hogy foglyom? 
- Hát akadályozzon meg a távozásban. 
A tiszt letette a pisztolyt. 
- Mi volt ö 
n, mielőtt beállt honvédnek? 
- Jogász Pesten. 
- Élnek a szülei? 
- Élnek. 
- S vannak testvérei? 
- Két bátyám szolgál Görgey alatt. 
A kapitány szomorúan sóhajtott. 
- Nekem meg egy öcsém szolgál a bécsi légióban, az önök zászlója 
alatt. Szüleink szemefénye, 
büszkesége. Ha ugyan él még s el nem esett vagy meg nem fagyott ebben 
az irtóztató időben. 
Bárdy lehajtotta a fejét a lassan mondá: 
- Milyen szerencse, hogy én rossz fiú és rossz diák voltam. Arra 
születtem, hogy verekedjem. 
- A szüléknek az mindegy, azért 
ön őnekik épp oly drága, mint a többi fiúk... Ne menjen, fiatal 
barátom, ott kint agyonverik az oláhok. 
- Majd a kert felé szököm a mezőre... de sebem jelentéktelen, mennem 
kell. 
- Tudja mit, - szólt a kapitány, - legalább vegye föl az én 
köpönyegemet, csákómat, kösse föl a kardomat, fogja a pisztolyaimat, üljön a 
lovamra és úgy meneküljön. 
Bárdy sebesen megtette. 
- És most a nevét, kapitány úr, - szólt, mikor átalakult 
osztrákká. 
- Stramm Gottfried. 
- Én Bárdy vagyok. Isten önnel! 
Köszöntek egymásnak, Bárdy elsietett, a kapitány lovát kivezette és a 
kapu 
előtt rápattanva, lassu ügetésben megindult Toporcsa felé. 
A császáriaknak már csak a sebesültjei voltak Vizaknán, az oláh 
lázadók ellenben elözönlötték a várost. Egypár égő magyar ház lángja magasra 
csapott a kezdődő szürkületben. Az oláh lándzsások az 
utcán bevert hordókból kalappal mérték a pálinkát. Sokan danoltak s 
lándzsájukat eszeveszetten forgatva, táncoltak a keményre fagyott havon. Más 
részeg emberek azzal mulattak, hogy az elesett honvédek holttestét szurkálták, 
valamelyik kapu kerítésére (tán 
ott tanyázott a tribun?) honvédsapkás fejek voltak kitűzve. Bárdy az 
iszonyattól és a dühtől minden porcikájában remegett. Százszor a nyeregkápában 
levő pisztolyok után nyult, hogy valami garázda fickót lelőjjön, de eszébe jutott, 
hogy még szüksége lehet 
a töltött fegyverekre. Az oláhok különben egyenruhája láttára 
köszöntek és utat nyitottak neki. 
Toporcsát lángban találta. A menekülő magyarok gyujtották föl. Az 
utca tele volt diadalmámoros oláhokkal. Honvédholttestek is sűrűn hevertek 
szerteszét. Ezek mind sebesült és fáradt katonák voltak, akik a seregtől 
elmaradtak s itt agyonverettek a százszoros túlerő által. Mikor Bárdy a falu 
közepére ért, a fölvégről több száz főnyi ordítozó tömeg közeledett befelé. Oláh 
lándzsások voltak, akik vagy húsz honvédet 
s ugyanannyi bécsi légionáriust közrefogva, - valamennyi húsz éven 
alól lévő, - bajusztalan gyerek. Bárdy megállt az út közepén. 
- Halt! - kiáltott mennydörgő hangon. 
A tömeg megállt. 
- Tud valaki közületek németül? - kérdé. 
- Én tudok, - felelt egy pópa, akinek kard volt az oldalán. 
- Hová viszitek a foglyokat? 
- Leölni. 
- Pópa, hogy mersz ilyet mondani, hisz neked tudnod kell, hogy a 
hadifoglyokat nem szabad bántani? 
- Most bízott meg vele egy őrnagy a Bianchi-ezredből. 
- Hazudsz, pópa. Én pedig a császár nevében megtiltom nektek, hogy a 
hadifoglyokat bántsátok. Aki pedig mukkanni mer, azt keresztüllövöm. 
Erre mind a két pisztolyát elővette. 
- Te lész az első, pópa, - szólt Bárdy és pisztolyával 
végigcsiklandozta a papot. 
- Jól van, tiszt úr, de mi történjék a foglyokkal? - felelt 
alázatosan a pópa, akinek erkölcseit a ráirányzott pisztoly láthatólag 
megszelidítette. 
- Azokat én Vizaknára kisérem a főtábornok elé. 
- De mi is elmegyünk ám, tiszt úr. 
- Igen? A csatatérrel ellenkező irányba? Ezt szívesen teszitek, azt 
tudom. Nem, pópa, nekem csak negyven fegyveres kell, a többi menjen a futó Bem 
után... különben főhadnagyi szavamra mondom, hogy a főtábornok úr mindnyájatokat 
főbelövet. 
A pópa elmondta híveinek a tiszt úr kivánságát. Ha egyetlen bátor 
férfi lett 
volna a vérszomjas tömegben, a vakmerő Bárdynak vége lett volna. De 
nem volt. Rémtetteik folytán rossz volt a lelkiismeretük s ez gyávává tette őket. 
Kiválasztották a negyven fegyverest s a pópa élükre állt. 
Ezalatt Bárdy részvéttel mustrálta a pelyhes állu fickókat, akik 
dacos némasággal hallgatták a jelenetet. Hirtelen egy ötlet támadt a fejében. 
- Önök a bécsi légió tagjai? - kérdé. 
- Igen. 
- Nem tudnak valamit egy Stramm nevű légionáriusról? 
- Itt vagyok, - szólt egy hang, s egy csinos, erőteljes barna fiú 
lépett elő a csoportból. 
(A pópa fülelt, hogy mi lesz.) 
- Önnek a bátyja, Stramm Gottfried, tiszttársam, kapitány a 
Bianchi-ezredben. 
- Testvérbátyám. 
- Tudja meg, hogy súlyos sebesülten fekszik Vizaknán s lázában egyre 
önt hívja és emlegeti. 
A fiatal katona lehajtotta a fejét, talán hogy megindulását 
elrejtse. 
- Pópa, - folytatá Bárdy, - ez alá a fiatal úr alá adj egy lovat, 
fényes jutalmat fogsz kapni Stramm kapitánytól, amiért a lázadók által 
félrevezetett öccsét segítettél visszaszerezni. 
Stramm fölvetette a fejét. 
- Főhadnagy úr, legyen szives tudomásul venni, hogy engem nem 
vezetett félre senki, lóra pedig nem ülök, mikor bajtársaim gyalog mennek. 
Bárdy szerette volna megölelni a derék fiút. 
- Ne okoskodjék, így gyorsabban fogunk menni s hamarább meglátja 
szegény bátyját. 
A pópa, aki nagyon szolgálatkész emberré vált, hamar előkerítette a 
lovat. Azzal a kis csapat elindult vissza, Vizakna felé. Alig haladtak száz 
lépésre, Bárdy maga mellé intette az utána lovagló fiút, s rövid szavakkal 
leleplezte magát. Csak azt nem árulta el, hogy a bátyjának könnyű sebe van. Attól 
félt, hogy az erőslelkű fiú akkor nem fogja itthagyni társait. 
- Mi lesz a foglyokkal? - kérdé Stramm. 
- Már megvan az ötletem. Fogja az egyik pisztolyomat s lehetőleg 
lőjje le a pópát, de csak mikor azt 
kiáltom: A huszárok! Most menjen hátra. 
Stramm elmaradt Bárdytól. Még száz lépést haladtak. Akkor Bárdy 
megállította a csapatot. 
- Lódobogást hallok, - szólt a pópához, - maradjatok itt, majd 
rekognoszcirozni megyek. 
Azzal előre vágtatott. Kis idő mulva s 
záguldva tért vissza. 
- A huszárok, a magyarok! Meneküljetek! 
Egy lövés dördült el s a pópa a hóba bukott. Stramm elvégezte a 
rábízottakat. Az oláhok eszeveszetten futottak be az erdőbe. Bárdy csöndes 
nevetéssel megállt a magyar csapat előtt s így szólt m 
agyarul: 
- Most pedig, fiaim, szedjétek össze a derék oláhok által elhajigált 
fegyvereket, vonuljatok ide le balra, egy elhagyott malomba s ott várjatok meg. Én 
Bárdy őrmester vagyok a negyedik honvédzászlóaljtól, s még Strammot kell Vizaknára 
beliferálnom 
. 
A bámuló gyerekek alig tértek magukhoz meglepetésükből, Bárdy 
elvágtatott a légionáriussal. 
A Vizaknán kiállított őrök szépen szalutáltak nekik, ő pedig 
egyenesen Balistye kötélverő házához ment s képzelhető Stramm kapitány öröme, 
mikor késő éjjel fölverik és előtte áll épen, egészségesen az öccse. 
- Holnap viszlek Bécsbe, rossz fiú, egy hónapi szabadságom van a 
sebem miatt. 
Bárdy öt perc mulva elbúcsúzott a testvérektől s robogott a malomhoz. 
Ott élére állt a fiúknak s hegyeken-erdőkön keresztül elvitte őket Bem 
táborába. 
Az öreg Bem tüstént megtette főhadnagynak. 
A kis vértanu 
Nagyszebenben voltam s kiváncsiságból elmentem egy oláh gyűlésre. 
Feketeképű ember vonta magára a figyelmet, akinek arcán egy vonás, olyan, mint egy 
régi beheggedt kardvágás, vonu 
lt végig. 
- Nézi, ugye, ezt az embert? - szólt a szomszédom, aki szász ügyvéd 
volt. 
- Nagyon érdekes fej. 
- Csak nézze meg jól, különösen azt a piros forradást az arcán. 
- Kardvágás? 
- Nem. Átok. 
Ránéztem az ügyvédre. 
- Jöjjön ki a szabadba, majd elmondom. 
Künn a kertben szivarra gyujtottunk s ő elkezdte. 
* 
Ezernyolcszáznegyvenkilencben a császáriak oláh fölkelőkkel egy 
várost ostromoltak, amelyet egy maroknyi bécsi légionárius honvéd s a lakosság 
védelmezett. 
Az osztrák parancsnok dühbe jött a kétségbeesett ellenálláson s 
kiadta az ordrét, hogy mindenkit kardélre kell hányni, akit fegyverrel kezében 
fognak el. 
A város elesett. 
Dühös védelem után elfoglalták az utolsó házat is és a zsoldosok vad 
káromkodás közt kitaszigáltak onnan egy apát, a tizenhároméve 
s fiával. Mind a kettőnek fegyver volt a kezében. Egy pillanat alatt 
a falhoz voltak állítva. 
Ekkor egy hadnagy jött oda s meglátta a szép barna fiút, aki apja 
kezét fogva, villogó szemekkel nézett körül. 
- Megálljatok! - kiáltott, s a katonák elé lépett, - ez a fiú is 
verekedett? 
- Igen, - feleltek a katonák. 
- Kár érte, - mormogott a tiszt. 
- Uram, - szólt az apa, - látom, hogy jó szíve van, mielőtt 
agyonlőnek, egy kegyet kérek. Engedje meg, hogy a nálam levő pénzt elküldjem a 
feleségemnek, aki nem messz 
e innen biztos rejtekhelyen van. 
Arra jött egy ezredes több tiszttel s egy oláh vezérrel. A hadnagy 
eléjük terjesztette a kérelmet. 
- Kivel akarja elküldeni a pénzt? - kérdé az ezredes. 
- A fiammal. 
A tisztek összesúgtak. Meg akarja menteni a fiát. A tépett ruhájú, 
puskaporfüstös gyerekre néztek, s újra maguk közt beszélgettek. Az apa 
megszólalt: 
- Látom, azt hiszik, a fiú meg akar szökni. Legyenek nyugodtak, 
visszajön. 
- Visszajövök, tiszt urak, ne tessék azt gondolni, hogy el akarok 
futni. 
- Jó, hát vedd át a pénzt és szaladj. 
A fiú átvett valamit az apjától, s futva eltávozott. A tisztek szinte 
megkönnyebbülten néztek utána, csak az oláh néptribun és emberei tekintettek 
sötéten a gyerek után. Mint az ölyv egy elmenekült galamb után. 
A tisztek a szemben l 
évő kocsmába vonultak s otthagyták az oláh tribunt az 
embereivel. 
Ezek legelőször is az apával végeztek. Újra a falhoz taszították és 
huszan lőttek bele egyszerre. 
- Kár volt a kölykét elereszteni, - szólt egy óriási 
hegyipásztor. 
- Hadd csak, Tógyer, az a tiszt urak dolga. 
- Nézd, tribun, - kiáltott egy alvezér, - istenemre, ott jön a 
kölyök. 
A tribun szeme megvillant. 
A kisfiú lélekszakadva érkezett oda. Egészen kipirosodott a futástól. 
Haja lengett. Áttörte magát a bámuló oláhokon s körülnézett. 
- Apám, óh, édesapám, miért nem vártál meg! 
S keserves zokogással apja véres tetemére borult. 
A tribun arca eltorzult, mintha ennek a fiúnak az irtóztató erkölcsi 
erejével 
küzdene, aztán, mintha csak azért tenné, hogy erőszakkal 
fölülkerekedjék, rekedten elordította magát: 
- Üssétek agyon! 
Húsz kasza suhintott le egyszerre, vége volt... Teste alaktalan véres 
hústömeggé lett, bátor, erős, tiszta lelke pedig ott lebegett az é 
g szennytelen magasságában a Mindenható felé... 
A tisztek jó darab idő mulva kijöttek a kocsmából. Az ezredes, mintha 
valami jutott volna az eszébe, egyenesen a tribunhoz ment. 
- Visszajött a gyerek? 
- Vissza. 
- Visszajött? - szólt elbámulva az ezredes. 
- Vissza, vissza! 
- S mit csináltatok vele? 
- Ami rá volt mérve: megöltük. 
Az ezredes, mintha kígyóra lépett volna, egy lépést hátrált, aztán 
élesen sziszegte: 
- Canaille! 
(Csőcselék!) 
Azzal lovaglóostorával úgy vágta arcon a tribunt, hogy egy hosszú, 
vörös 
stráf maradt a helyén, melyből lassan szivárgott ki a vér... 
* 
- Tehát ez a feketeképű ember, akit a gyűlésen láttunk, volt az a 
tribun? 
- Nem. Sokkal fiatalabb ahhoz. 
- Nem értem. 
- Ez a fia a tribunnak. 
- S a korbács jele az arcán? 
- Így született. 
Hidegség futott át rajtam. 
- Az Isten bosszuló keze! Bélyeget vert rájuk. 
- Azt! Átok van rajtuk. És a nyomorult nem kap feleséget, mert minden 
nő attól fél, hogy egy ilyen megbélyegzett gyereket fog a világra hozni. 
* 
Régi történet, azt sem tudom biztosan, kit 
ől hallottam. 
A csatatéren 
Tavasszal, mikor a főváros lármájával már torkig vagyok, el szoktam 
menni csöndes vidékekre, nézegetem a barna földből ütögető friss zöldet s 
hallgatom a meleget köszöntő pacsirta első dalát. Ilyen utazásaim alkalmával 
leginkább a csatatereket szoktam fölkeresni s miközben a tavaszi szél lassú 
zümmögéssel borzolgatja a bársonyos fűszálakat, én mintegy a halottakkal 
beszélgetek, akik ott vérzettek el s többnyire ott is porladoznak. Piski híd, 
Vizakna, Nagyszeben, Isaszeg, Vác, 
S 
egesvár véráztatta mezőit már régen bejártam; álltam azon a helyen, 
ahol a waterlooi gárda utolsó emberig elesett s megnéztem a donchery-i házat, ahol 
I. Vilmos fogadta a szedáni kapitulánst, III. Napoleont. Itthon teljes illuzióval 
kószáltam a csataterek 
e 
n, egyedül, alig találtam valakit, aki útba tudna igazítani; de már 
Waterloot iparszerűleg kezelik az élelmes emberek s az iroda ellát tetszés 
szerinti angol, francia vagy német vezetővel. Aki - a turista nemzetisége szerint 
- az angol, német, vagy franci 
a 
vitézséget dicséri. Persze, itt nagy európai érdekek, dinasztiák és 
börzei spekulációk sorsa dőlt el; itthon 
csak 
egy nemzet életéről van szó. 
A minap eszembe jutott a szolnoki csata évfordulója s elhatároztam, 
hogy ezt a magam módja szerint megünneplem. 
Kimentem Szolnokra. Kerekes Géza barátom kellemes meglepetésben 
részesített. Tudta, hogy a csatatér hallgat, azért összeszedte az abból a korból 
még élő öreg embereket, akik megszólaltassák. Kerekes lakásán vártak az öregek, 
ötven év előtt ifjú szolnok 
i lakosok. Sokáig elbeszélgettem velük. S mikor beszélgettünk, a 
csatatéren állottunk, mert az 1849-iki március 5-iki ütközetben Szolnok minden 
utcájában, minden házában verekedtek. 
De már a csata előtt sokszor nyugtalanították a huszárok a Szolnokon 
álló németeket. Egy februári napon egy század huszár jelent meg a Tiszán keresztül 
egyenesen a városba vezető hídon. 
- Ki mer átmenni? - kérdé a tiszt. 
Kettő jelentkezett. Cifra szűr volt rajtuk, úgymond az öreg, széles 
kardjukat villogtatva jöttek át. A híd innenső felén állt egy szakasz vasasnémet. 
A két huszár úgy lóbálta a kardját, hogy szinte a földön köszörülődött s irtóztató 
ordítással neki a vasasoknak. Egy perc alatt szét voltak zavarva, futottak. Mire 
bajtársaik átrobogtak a hídon, már nem volt ott ell 
e 
nség. De az egyik huszárnak baja történt. A kaszabolásnál levágták az 
orrát, úgy, hogy csak egy vékony bőr tartotta. Odalovagol a kocsma elé, mely most 
is ugyanúgy ott áll a hídfőnél s harsány hangon lekiált: 
- Hé, kocsmáros, bujj elő! 
A kocsmáros megjelent. 
- Hozz ki ide tűt és cérnát. 
A kocsmáros hozott. A huszár leugrott a lóról s odatartotta véres 
ábrázatát. 
- Most pedig varrd oda az orromat a képemhez. 
- Jaj, huszár úr, nem merem. 
- Ne félj, bolond, ha én nem félek. 
- De bizony én jobban félek, mint a huszár úr. Hogy én az eleven 
husát bökdössem! 
A huszár cifrát káromkodott. Ekkor ért oda a társa, leugrik a lóról s 
szól: 
- Kocsmáros, fogja kend a lovakat, majd én odavarrom. 
Azzal fogja a tűt és cérnát s jó goromba öltésekkel odavarrja az orr 
hegyét a tö 
vihez. A páciens meg sem szisszent. Mikor a huszár az utolsó öltést 
megcsinálta, gombot kötött a cérna végire s elégedett képpel nézte a 
munkáját. 
- No pajtás, különben a regement-szabó sem varrhatta volna meg. 
(Orvost nem is mondott.) 
- Csak Török-Szent-Miklósig tartson. 
Ezzel a két huszár felpattant a lóra, glédába állt s a század 
visszament a hídon. Utasításuk csak az lehetett, hogy nyugtalanítsák a németet s 
vágjanak le egypárat közölök. Ezt meg is tették emberül s a magyarok vesztesége 
semmi sem volt, - egy félig levágott orr. 
A német hadipénztár elfoglalását is ketten látták az öregek 
közül. 
Nyolc vasas kisérte a pénztárvivő kocsit a híd felé. Ekkor az egyik 
utcán három huszár került eléjük. Az egyik észreveszi, hogy a német lovasok mit 
akarnak megment 
eni. Azt indítványozza, hogy vágjanak neki, csak hogy 
föltartóztassák, majd jön a segítség. A három huszár nekirugtat a nyolc vasasnak, 
akik válogatott legények lévén, vitézül szembeszálltak. Ádáz dulakodás támadt. 
Letaszigálták egymást a lóról s ki gyalog, ki térdenállva vagdalkozott tovább. De 
a kasszát nem eresztették el. Segítség jött s végképp elnyomták a dragonyosokat. A 
huszárok között egy hajduszoboszlói fiú irtóztatóan össze volt vagdalva. A ruhája 
csupa rongy és vér, az arca csupa véres cafat. És ilyen állapotban elélt még két 
hétig. Akkor meghalt Szolnokon. Két hónap mulva jött a hírre az édesanyja, de már 
a sírját sem találta meg szegénynek. 
Bencze Ferenc házánál két jáger halat tisztított, mikor március 5-én 
reggel megszólalt az ágyú. Bencze odaszól hozzájuk: 
- Gyün Kossuth. 
- Nem, nem az, - felelték a vadászok s tovább pucolták a halat. 
Bencze vállat vont. 
- Jó, csak tisztogassák, majd jó lesz nekem, - mondá. 
A jágerek persze nem értették s végig lepikkelyezték a halat. Ekkor 
riadót vertek 
s a két legény futott a helyére. De visszaszóltak - gondolom, azt 
mondták, mondja az öreg Bencze, - hogy csak készítsük el a halat így, meg úgy, 
mert ők ebédre itthon lesznek. Bizony az asszony nem jágerosan, hanem paprikásan 
készítette el s megettük szép 
en magunk. A két vendég - szegények, fiatal gyerekek voltak - talán 
már a másvilágon ebédelt aznap. 
Mert hát, azt az összes szemtanuk megerősítették, sok német elveszett 
aznap Szolnoknál. Tömérdek embert beleszorítottak a magyarok a Zagyvába, különösen 
a gu 
lyások erénél. Úgy volt ott a nép, mint a kérész a vizen, - mondta az 
egyik öreg, aki tulajdon szemével látta, hogy a fegyverkovács a feleségével együtt 
belefulladt. 
Egy öreg halász maga huszonnyolc holttestet szedett ki. 
A csata után ötödnapra Abonyból, ahol a császáriak tanyáztak, 
átlovagolt egy kapitány Szolnok alá, a Tiszához, s így szólt az ott halászgató 
Bózsár Jánoshoz: 
- Hallja barátom! Az asszonyom, aki podgyászkocsin menekült, 
belefulladt a Tiszába. Ha megtalálják, temessék el tisztességesen. Ráismernek 
arról, hogy egy fekete táska van a karján, tele arannyal, az mind a maguké 
lesz. 
A feketetáskás asszonyt ugyancsak kutathatták a szolnoki atyafiak, de 
az öregek azt mondják, hogy nem találták. 
Miután az öregek elbeszéltek mindent, amire csak emlékez 
tek, Kerekessel kimentünk az új temetőbe, hol az elesettek csontjai 
fölött csinos obeliszk emelkedik. Az emelkedett helyről jóformán az egész 
csatateret látni: ahol a 3-ik zászlóalj szuronnyal a lovasságra támadt. 
Végignéztem a tiszai kiöntésektől párázat 
o 
s, a szolnoki kéményfüsttől ködös szemhatáron... Hol verőfény sütött 
le, hol elborult az ég s a hópelyhek rémülten elpárologtak, mert a tavasz hirnöke, 
a kis ibolya már ütögette kék fejét a honvédsíron... a tavasz tündére nem 
feledkezik meg a hős fiúkról, 
akik életük tavaszán dalolva rohantak a halálba... 
Az őszi ködben 
Hány hajad szála hullott ki a gondtól az idén, kedves magyar népem? 
Hány ránccal van több az arcodon most, mint tavasszal? Mennyi reményed maradt 
beteljesületlen? Miféle vágyakat rejtegetsz szíved mélyén? Miért imádkozol az 
éjszaka csöndességében? 
Erről gondolkozom én ma, szeptember elején, amikor odakint már puszta 
a határ, a fecske nagy csoportokban röpköd és búcsúzni készül, ökörnyál úszkál a 
levegőben s a nap tüzes ragyogása kezd beteges 
en sárga fénybe átmenni. 
Vége a nyárnak. 
A tél végefelé mindig úgy érzem, mintha fojtogatná valami a torkomat. 
Ki kell mennem a fővárosból az országba, friss levegőt szívni. S amikor az első 
ibolya kidugja a fejét a hó alól, akkor elmegyek valahová, csönde 
s, nyugodt emberek közé, s várom a tavasz ébredését. 
Milyen szép az, mikor a dermedt föld fölenged és újra zöld lesz az 
erdő, mező. Maga az élő remény fakad ki ilyenkor a síkon, ezer meg ezer lengő 
szálával. S a gazdaember megáll a barázda végén és csillogó szemmel tekint végig 
az üde vetésen. És áhítattal hallgatja a pacsirtát, amely dalolva repül az ég kék 
végtelensége felé, mintha egyenesen az ő imádságát vinné az Isten trónzsámolya 
elé. 
Tavaly ősszel a nyár haldoklását Erdélyben néztem meg, nagy hegyeken 
jártam és őserdőkben bujdostam. Az idén tavasszal a kanyargó Tisza mentén jártam, 
nyáron a balatonmelléki néppel álltam sorba aratni, most, a minap pedig újra 
lementem a Tisza mellé, elbúcsúzni a nyártól, amely lassu léptekkel távozik 
tőlünk. 
Ragyogó nyári napon elkocsiztam Kunszentmártonból Cibakházára. Amint 
a kocsink lassan tova robogott, jobbra-balra is árnyékos, fehér tanyák mosolyogtak 
felénk. Mindenütt gépeltek vagy nyomtattak. A barna arcokon a munka verejtéke 
folyt végig. Megálltunk beszélgetni, s félóra alatt a kis családnak egész 
életével, bajaival, óhajaival tisztában voltunk. Én is elmondtam, hogy Buda 
pestről jövök, abból a nagy városból, hol az utcákon a földet kővel 
lefojtják, eltemetik, beterítik, nehogy meg kelljen hallaniok, hogy mit beszél. 
Mert a föld tud ám beszélni, csak meg kell érteni a szavát. De ide kell jönni a 
szabad pusztára, hogy megé 
r 
tse az ember. Azért csak beszéljetek ti földből lett barna emberek, 
majd elmondom barátaimnak odafent, amit tőletek hallottam... És beszéltek, sokat 
beszéltek. 
És nekem eszembe jutott egy történet, amelyet gyermekkoromban az 
apámtól hallottam. 
október közepe táján az apám faluról bement a szomszéd kis városba, 
valamit bevásárolni. Egy birtokos úrral mentek be, s halkan beszélgettek arról, 
hogy vajjon mi ujság a nagy világban, - ami alatt azt a kis világot értették, 
amely mindennél drágább volt nekik a v 
ilágon, a hazájukat. Az utolsó hírek, amelyek hozzájuk jutottak, a 
világosi fegyverletételről, Kossuth és Bem Törökországba meneküléséről szóltak. 
Azóta nem mozdultak ki kis falujokból, mert a hazai események iránt még érdeklődni 
is gyanus volt a hatalom 
e 
lőtt. S otthon a négy fal közé zárva, a magyar ember legalább annak 
az illuziónak élhetett, hogy ez az ő kis házikója talán szabad haza földjén áll. 
Kocsijuk beállt a fogadóba, s ők dolgukat végezni indultak. Délben apám a fogadó 
ebédlőtermében várta bará 
tját. Egyszerre csak megjelenik, halálsápadtan és tántorogva. Apám 
eléje siet: 
- Mi bajod? 
- Semmi. De fogass rögtön és induljunk haza. 
Pár perc mulva sebes ügetésben indultak kifelé a városból. Amint a 
vámsorompót, ahol katonaság vizsgálta meg az útleveleket, elhagyták, apám barátja 
két tenyerébe temette az arcát és sírni kezdett. 
- Az istenért, mi bajod? Beszélj! 
A jóbarát nem tudott szólni, de elővett a zsebéből egy bécsi lapot és 
átadta apámnak. És apám olvasta benne Komárom kapitulációját és az aradi 
tábornokok kivégzését. Aztán a két ember (mindenik túl volt már a negyvenen) 
átölelte egymást és sírt. 
Egy félóra mulva mondott az apám annyit: 
- Hátha nem igaz? 
- De igaz. Beszéltem komáromi kapituláns honvédekkel. 
- De a kivégzések? 
- Azt hivatalosan publikálták a városban. 
Erre mély csönd támadt. Többet nem beszéltek. Átkeltek egy vizen, át 
az erdőn és hegyen és beértek a falu határába. A hegyi szőlőkben szüretelés folyt 
s a leányok dalolva hordták a puttonyt. A mezőn a kukoricát törték és a kései 
szántást végezték. Az erdőben hallatszott a kalapácsolás: fákat döntöttek le. A 
jóbarát megragadta apám karját. 
- Nézd, 
nézd! - kiáltott és szemében láng lobbant föl, amely egyszerre 
fölszárította a könnyeket, - a hegy, az erdő, a víz elzár minket a világtól. S 
ilyen zug van az országban ezer, tízezer, ahol a nép tovább dolgozik, tovább 
danol, tovább él. Akaszthatnak, lő 
h 
etnek, bebörtönözhetnek bennünket, de ki nem irthatnak. A nép megőrzi 
szívében a hazaszeretetet és tűzhelye körül a nemzet nyelvét. Utódai elsokasodnak 
és talpra állítják a hazát. Magyarország ujjá fog születni a nép által. 
Prófétai ihlettel beszélt s arca sugárzott. Apám pedig levette a 
kalapját, keresztet vetett magára, csöndesen imádkozott s azt mondta rá: 
Amen. 
...Ez jutott eszembe, mikor a tiszamenti mosolygó tanyákon nehéz 
munkában láttam a népet. Száz tanyán, ezer, tízezer tanyán, ezer meg ezer faluban 
folyik a szorgos munka, mely megadja a mindennapi kenyeret a hazának... 
S mikor Kürtnél felhajtottunk a hatalmas Tisza-töltésre s belen 
éztem a legmagyarabb folyam fölött lebegő, a nap sugaraitól 
bearanyozott könnyü párába: úgy tetszett, mintha elmosódó hős alakokat látnék 
tovasuhanni benne. Igen, úgy van: e folyam csillogó szalagja mögül, e fényes 
párázatból tört elő 1849 tavaszán a magy 
ar honvédsereg, hogy megkezdje diadalmas hadjáratát. Ezen a földön 
minden talpalatnyi helyet vér öntözött, azért termett meg rajta a legszebb virág: 
a szabadság. De rövid ideig virágzott nekünk akkor, édes Istenem! Eltaposták a 
kozákok lovai. Elnyelték az o 
sztrák börtönök. Megfojtották a bakók. S a dicsőségtől koszorúzott 
hősöket ezrével hajtották Olaszországba. S akik kartácstűzben Budavár fokára 
léptek a magyar zászlóval, azok Majlandban a kaszárnyák udvarát söpörték. 
Hej, de régen volt már ez, nagyon rége 
n. Ki beszél ma ilyesmiről, mikor az emberek egész dühvel kutatnak, 
hajszolnak föl mindent, ami a nemzetet szétdarabolja, tagokra elválasztja? Nagyon 
kevesedmagammal álmodozom a daliás időkről, melyeknek hőseiről gyönge hangon 
énekeket próbáltam zengedezn 
i 
... De ne feledd őket jó magyar népem, s mikor tavasszal elolvad a hó 
és csontokat találsz a mezőn, vagy mikor ekéd a barázdából fegyverdarabokat vet 
föl, jusson eszedbe, hogy ezekből a névtelen csontokból, ezekből a gazdátlan 
fegyverekből emelkedtek a ma 
g 
yar dicsőség diadalívei. 
A szenvedők 
Benkő János tiszaföldvári fiú beállt honvédnek, mindjárt az először 
fölállított tíz zászlóaljba. Levitték a délvidékre, mint a többit, a rácok ellen 
harcolni. Valamelyik ütközetben a harmadik zászlóalj közé keveredett 
s vagy három napon át velük küzdött és masirozott. Annyira kitüntette 
magát, hogy Damjanich is észrevette. 
- Hogy kerültél ide? 
- Elszakadtam a zászlóaljamtól és nem tudok ráakadni. 
- Derék fiú vagy, megérdemelnéd, hogy a harmadik zászlóaljhoz 
tartozzál. 
- 
Vegyen be őrnagy úr, ez lesz a legnagyobb kitüntetés számomra. 
Már akkor a harmadik zászlóaljnak nagy híre volt. Voltak ott 
közlegények, akiket más zászlóaljhoz altisztnek neveztek ki, de nem fogadták el. 
Sőt voltak ott altisztek, akik inkább maradtak i 
tt ebben a sarzsiban, semhogy más zászlóaljhoz mentek volna 
tisztnek. 
Dicsőség volt a harmadiknál közlegénynek lenni. Damjanich bevette 
Benkőt s a legény boldog volt. 
telén átlőtték a mellét s amint szállítható állapotba jött, Damjanich 
kerített neki 
egy féderes kocsit és hazaküldte Tiszaföldvárra, ahol apja, anyja és 
egy öccse laktak. 
Szegény János, meglehetősen nyomorult állapotban jött haza. A halált 
hozta magával mellében. Egész nap a kemence mellett gubbaszkodott és tyúklevesen 
élt. 
Odakint csiko 
rgó, hideg, fehér tél volt. S Jánosban a tyúklevesnél is jobban 
tartotta a lelket, hogy Kossuth dolgozik Debrecenben, Bem tisztára söpri Erdélyt 
és Damjanich közeledik már a Tisza felé az ő győzhetetlen fiaival. 
Földvárról Debrecen felé tiszta volt az út, 
s ők minden hírt megkaphattak. A község lakói odajártak a sebesült 
katonához s az magyarázta nekik a dolgok állását és a háboru menetét. 
Egy napon aztán temetői csönd borult Tiszaföldvárra. Bevonultak a 
németek s a templom tornyára kitűzték a fekete-sárga 
zászlót. 
János ágyba esett és lázas lett. Benkőné kisírt szemmel hordta ki 
fiától a jóféle tyúklevest. Nem kellett már annak semmi. A lélek esett ki 
belőle. 
Nagyon rosszul lett. 
Egy éjjel, sötétben, az apját szólította. Az öreg gyertyát gyujtott 
és odament. 
- Kedves apám, érzem, hogy sírom szélén állok. Hallgassa meg utolsó 
kérésemet. 
Az öreg a sötétség felé fordította az arcát és nem szólt. A fiú 
suttogva folytatta: 
- Ne temessenek el Tiszaföldváron, ha meghalok. Ez a föld most 
ellenség kezében van. Keserű volna benne feküdni. Én szabad magyar földben akarok 
nyugodni. Temessenek el a cibakházi temetőben. 
Itt már az öreg Benkő arcán egy nagy könnycsepp gördült végig. 
- Megteszi, apám? 
- Megteszem. 
- Most még egyet kérek. Menjen el a paphoz. Úrvacsorát akarok 
venni. 
És Benkő János fölvette az úrvacsorát és lelke megnyugodott. Az öreg 
Benkő pedig vállára vetette a bundáját és elbúsult szívvel nekivágott az 
éjszakának. 
Maga se tudta, merre megy, mi a szándéka, de vitte valami ismeretlen 
elhatározás. 
- Állj, ki v 
agy! - hangzott feléje a sötétségből. 
- Magyar ember vagyok. 
A szőlők közt volt s honvédelőőrsre bukkant. A fiúk előjöttek. 
- Hová igyekszik bácsi? 
- Cibakházára. Hát Cibakházán már magyar csapatok vannak? 
- Azok bizony, tegnap óta. 
- Ki a parancsnok? 
- Damjanich. 
- Akkor jóhelyt járok. 
- Csak nem Damjanichcsal van dolga? 
- De éppen, hogy ő vele. 
- No, akkor visszamehet az őrjárattal. Csakhogy Damjanich nagy úr ám, 
bácsi, nem lehet hozzá úgy éjnek éjszakáján berontani. 
Az öreg Benkő rántott egyet a bundáján 
. 
- Nagy úr lehet mással szembe, de velem nem az. Mert az én fiam is az 
ő katonája volt. 
- Ugyan! 
- Igenis, vitéz urak, most pedig a halállal vívódik szegény odaát 
Földváron. És ezt a halált Alibunártól hozta haza... 
A honvédek elhallgattak. Fiatal gyerek volt valamennyi s talán 
mindegyiknek a tulajdon, aggódó öreg édesapja jutott az eszébe... 
A csapat a csikorgó havon megindult Cibakháza felé. 
Amint a falu közepe táján ballagtak, egy háznak az ablakai hirtelen 
megvilágosodtak. 
- Damjanich fölkelt, - szólt egy káplár, - menjen oda az udvarra és 
várja meg, amíg kijön. 
Benkő úgy tett. Félreállt egy sarokba és nézte, hogy az udvar közepén 
égő nagy tűzrakás körül hogy gyülekeznek a tisztek. Észre se vette, amikor 
Damjanich, akit a fia leírásából ismert, kilépett és a tűzhöz állt. 
Egyszerre egy tiszt harsány hangon kiáltott: 
- Hol van az a földvári ember? 
- Én vagyok, kérem ássan. 
Benkő bácsi odaállt. Damjanich megnézte. 
- Maga egy volt katonám apja? 
- Igenis, könyörgöm, a Benkő Jánosé, aki Alibunárnál 
megsebesült. 
- Emlékszem rá. Él még? 
- Haldoklik. Ebben a dologban jöttem éppen. 
- Mit akar? Csak röviden. 
- Kérem ássan, katona urak, a fiam nagy kínba van, mer a németet 
tudja Földváron. Aszongya, nem tud nyugodtan meghalni, nem tud békén pihenni a 
földvári temetőben, ha a község német kézben van. Nem szabad föld az... nem 
ma 
gyar föld, amig ellenség zászlaja van a tornyon... 
Benkő bácsi hallgatott egy darabig, aztán folytatta: 
- Pedig én otthon akarom eltemetni. Oda, a nagyapja, kis testvérei 
mellé... ahun tavasszal olyan szépen virágzik az akác, ahová a magam, meg az 
anyjukom csontjait is szántam. Hadd legyünk mind együtt a halálba, ahogy az életbe 
is együtt voltunk. 
- Jól van öreg, - felelt Damjanich, - menjen kend haza nyugodtan és 
mondja meg a fiának: mire a nap fölkel, Földvár újra magyar föld, szabad föld 
lesz. 
* 
És Benkő János ágyúdörgés közt halt meg, boldogan, nyugodtan. Még 
egyszer hallotta a huszárok trombitaszavát, még egyszer hallotta a szuronyrohamra 
induló harmadik zászlóalj dalát s a menekülő vasasnémetek robogását. A kelő nap a 
magyar zászlót látta lobogni a t 
iszaföldvári toronyról. És látta bizonyára a meghalt honvéd is a 
másvilágról. 
És Damjanich ágyúra tétette Benkő János koporsóját és úgy vitette ki 
a temetőbe... és mikor a fiút leeresztették öreg szülei és kis testvérei mellé, a 
3-ik zászlóalj 4-ik százada 
sorlövéssel tisztelgett meghalt bajtársának. 
...És azóta ötvenegyszer virágzott sírja fölött az akác... 
telehintette fehér virággal... és ma kivirágzott az én szivemben az emlékezet és 
telehintem őt virággal... 
Dobpergés 
Vidám kelepeléssel, nagy csoporto 
kban repültek a gólyák délfelé, az örökké zöld mezőkre, a mindig 
fényes és meleg napsugár honába. 
Kis szívükben megfér két haza iránt való hűség, két haza iránt való 
szeretet. 
Dél felé masiroz a sáros országúton egy zászlóaljra való honvédfiú s 
föl-fölteki 
ntve a szürke őszi égre, bánatos sóhaj röppen ki kebléből, amikor a 
gólyatábort meglátja. 
Mert az a szabad madár tavasszal újra visszatér ebbe az országba, a 
kis faluba s elfoglalja fészkét a kéményen, de ők talán sohse látják szülőföldjük 
kedves határát. 
Be vannak sorozva osztrák katonának s vonulnak Itália felé. 
Elől egy század svalizsér, hátul egy század svalizsér, oldalt, 
föltűzött szuronnyal cserepárok haladnak. 
A fiúk nem igen társalognak egymással. Valaki az imént a dél felé 
kékellő hegyekre mutatott 
s azt mondta: Az a hegylánc már Ausztria. Egy vizen megyünk át, az a 
határ. 
Erre a hírre, amely gyorsan végigfut a sorokon, elhalt a beszélgetés. 
A pipát is kivették a szájukból. Mintha imádkozni készülnének. 
- Halt! 
Az előlhaladó svalizsérszázad kapitány 
a adta ki ezt a parancsot. A lovasok leszálltak, hogy átvezessék 
lovukat a hídon. 
A határon voltak. Az őszi esőzésektől megdagadt folyó hömpölygött 
előttük. Jánossy, az első sorban haladó főhadnagy, hátrafordult, végignézett a 
honvédeken és levette a sipkáját. Magastermetű ember volt, a fiúk mind látták, 
hogy mit csinál. Egy perc alatt valamennyi födetlen fővel állt ott. 
- Mit csinálnak ezek a legények? - kérdé a kapitány. 
A főhadnagy vállat vont. 
- Talán melegük van. 
- Mars! - vezényelt a kapitány s ráügetett a hídra. 
Jánossy föltette a sipkáját és követte, utána a többiek. Egy pillanat 
és idegen földet tapostak. A kapitány elvonultatta őket maga előtt s kíváncsian 
vizsgálta mindegyiknek az arcát. Ő eddig Olaszországban szolgált, a magyar 
háborúban nem vet 
t részt s inkább kíváncsi részvéttel, mint ellenszenvvel nézte a 
császár új katonáit. 
- Kemény fickók, harcedzett, viharvert legények, - szólt a 
főhadnagynak s újra a front elé lovagolt. 
- Milyen rangja volt önnek a lázadóknál? - szólítá meg Jánossyt, aki 
ütött-kopott tiszti uniformisát viselte. 
- Főhadnagy voltam. 
- Mondja meg a legényeknek, hogy énekelhetnek, ha kedvük tartja. 
Jánossy hátrafordult. 
- Fiúk, egy búcsúdalt. 
A következő percben végigharsant a síkon: 
Hej, de szívem csak azt mondja jobb otthon. 
A kapitány figyelmesen hallgatta. 
- Ez nagyon szomorú. Valami vígabbat. 
Jánossy merően nézett a kapitány szemébe s felelt: 
- A vígabbat elfelejtettük. 
A főhadnagy közbeszól: 
- Herr Rittmeister, ne biztassa őket, mert majd valami rebellis 
nótára gyujtanak. 
...Estefelé szakadó esőben valami jól rendezett, szépen világított, 
kitünően kövezett, kisebb osztrák városba érkeztek. A platzkommandó előtt 
glédá 
ba álltak és várták a beszállásolást. A lakosság nagy tömegekben 
gyült össze és bámulta a kopott vitézeket, akik másfél esztendeig 
dacoltak a császárral, megfutamították a nagyhírű hadvezéreket, 
Windischgrätzet és Jellasichot 
s még a fehér cár írtó hadai ellen is hónapokig védték magukat. Az 
asszonyok sajnálkoztak azon, 
hagy milyen fiatalok, milyen rongyosak és hogy fázhatnak! Végre jött 
a platzkommandant, végignézte őket s elrendelte, hogy vigyék a legényeket a 
mondursmagazinba s azonnal bujtassák a császá 
r kabátjába. Kert euch! Mars! 
Keserü, komoly jelenet volt ez. 
Megválni a dicsőséges rongyoktól, melyet viseltek; az egyik 
Isaszegnél, a másik Nagy-Sallónál, a harmadik Branyiszkónál. Megválni a dicsőséges 
honvédgúnyától, s fölvenni a haza leigázóinak unifo 
rmisát, ez nagy szenvedés volt nekik. 
- Eh, a bőrünket lehúzhatják, de az ő bőrükben is magyarok maradunk, 
- kiáltott Pongrácz, a volt vörössapkás hadnagy. 
- Igazad van, - felelt Jánossy, - a szívünket nem téphetik ki s ez a 
fő. 
Borbás, egy tejfelesszájú d 
iákgyerek, aki az arcán egy kozák kardvágását viselte (emlékül a 
debreceni csatából), teljes osztrák uniformisában fölemelkedett és keserűen 
szólt: 
- Lesz még a kutyára dér! 
Hej, de nagyon optimista mondás volt ez akkor, 1849 őszén! 
Aztán elvitték őket val 
ami ronda barakkokba meghálni. 
Hajnalban pedig masiroztak tovább. Most már dobpergéssel haladtak és 
lépést kellett tartaniok. Igy vonultak be estenden a szép Laibach városába. Kivont 
kardok, szuronyok közt érkeztek, hát nagy tömeg gyült össze a csodájukra. 
De csak éppen keresztülmentek a városon, föl a Schlossberg várába. 
Itt egy nagy udvarra néző elsőemeleti teremben elhelyezték őket. Innen kimozdulni 
nem volt szabad. A folyosók, udvarok tele voltak fegyveres őrökkel. 
Délután megszólította Szabó, egy gyönge, vézna parasztfiú 
Borbást: 
- Káplár úr, írnék az édesanyámnak, ha szíveskedne... 
- Mit, fiam? 
- Megírni a levelet. 
- De hogy küldöd el? 
- Van két forintom, egy cserepár megígérte, hogy azért fölteszi a 
póstára. 
- Jó, akkor megírom. 
- Nagy öröme lesz a szegénynek. Öreg is, beteg is, szegény is, én 
vagyok az egyetlen fia, aztán azt se tudja, élek-e, vagy meghaltam... 
- No, majd megvigasztaljuk. Csak gondolkozzál a levélen, aztán majd 
én megírom szépen. 
Este lett, a nagy teremben meggyujtottak két szál gyertyát, aztán 
kiosztották a prófuntot. Aztán köpenyébe takarózva mindenki végighevert a 
priccsen. 
Hajnalban Jánossy fölugrott. Tompa dobpergés hallatszott az udvarról. 
Sokan fölemelkedtek a zajra. 
- Ez kivégzés, - szólt félhangosan Jánossy. 
- Talán magyart végeznek ki! - szólt Pongrácz. 
Az ablakhoz rohantak. A születő hajnal fénye derengett az udvaron. 
Tompa dobpergéssel, feltűzött szuronnyal egy karré haladt, közepén egy 
honvédatillás láncravert alak, mellette a pap. Jánossy föltépte az ablakot. 
- Isten veled, bajtárs! Imádkozni fogunk érted, mi rab magyarok! 
A lánc megcsörrent, az elítélt feléjük tárta karjait. 
- Isten veletek! Éjen a haza! - felelt vissza. - Éljen a haza! - 
kiáltott vissza az ablakból száz torok. 
- Stark trommeln! - vezényelt az őrnagy. 
Negyven dob perdült meg egyszerre, irtóztató dübörgéssel, de Jánossy 
hangja túlkiáltotta: 
- Térdelj! Imához! 
Az exekució elhaladt. A honvédek még akkor is térdeltek, amikor az 
őrség berohant. Jánossyt megvasalva azonnal elvitték, a többit az udvarra 
parancsolták. 
- Mi vár ránk? - suttogá Borbás. 
- Tizedelés, - felelt hidegen Pongrácz. 
Dacos némasággal állt ott a magyar, amikor kiolvasták és oldalt 
állították a tizedikeket. S akkor jött a parancs, hogy vesszőt fognak futni. 
Barbár büntetés volt ez! 
Az áldozatokat elvitték, s délfelé kerülte 
k vissza, egymást támogatva, vérevesztetten, sápadtan. Legalább ezer 
vesszőcsapást kapott mindegyikük. Legjobban odavolt a kis Szabó. De Borbás és 
Pongrácz megmosták sebeit, bekenték valami zsírral, melyet egy jószívű cserepártól 
kaptak s hozattak neki t 
i 
tokban a kantinból jó ebédet. Ebéd után az ép bajtársak durva 
katonaköpenyegekből puha ágyat terítettek a pricsre s így, jól betakarva elaludt. 
De csakhamar láza támadt, fölébredt és vizet kért. 
- Káplár úr, - szólt halkan Borbáshoz, - nem felejtette el a 
levelet? 
- Nem. 
- Most tán megírhatná. 
- Ugyan mit írjak mostani szomorú állapotodban? 
- Majd én mondom, csak tessék írni. 
Borbás tollat fogott s írta, amint következik: 
Kedves anyám! 
Bocsássa meg, hogy régóta nem értesítettem sorsomról, mert annyi 
dolgom volt, hogy nem értem rá, egy napot se töltöttem soha egy helyen, mindig 
ide-oda járkáltunk az országban. Azt már tán hallotta, hogy mi letettük a 
fegyvert, így hát vége van a háborúnak, mert elárultak bennünket. De a német 
aszongya, hogy mink olyan jó katonák vagyunk, hogy nem ereszt el, neki is 
szolgáljunk. Így hát most jó dolgunk van, eszünk, iszunk, söprünk, súrolunk s 
olyan országba megyünk, ahol örökké nyár van és a kenyér a fán terem... 
(A fiú nyöszörgött és kérte, hogy fordítsák oldalt. Nagyon sajogtak a 
sebei. Fölhajtott egy pohár vizet és diktált tovább.) 
...Ne féltsen hát engem édes szülőanyám, mert én olyan egészséges 
vagyok, mint a makk, most már túl vagyok minden veszedelmen, a német se bánik 
velem rosszul... esztendőre látjuk egymást... tán hamarább is... 
(A fiú halálsápadt lett s el kellett hallgatnia 
. A vérvesztés elgyöngítette. Intett Borbásnak, hogy majd később. 
Adtak neki egy kis pálinkát, mire elszunnyadt. Borbás odahajolt hozzá, 
megsímogatta forró homlokát. Aztán elfordult s a szemében egy könny 
csillogott.) 
Történetek egy kis faluból 
A multak k 
ödéből egy régi jó öreg barátom bukkanik föl, hogy boldog új évet 
kívánjon. 
Egy kis cserháti faluban találkoztunk először, olyan faluban, melynek 
még vasúti állomása se volt. Kies és kicsi völgyön vékonyszerű patak futott végig, 
a patak két oldalán állt a falu, melynek két kiemelkedő csúcsa volt, az egyiken 
állott a vaskakasos református templom, a másikon a szélmalom. Ebben a faluban 
volt ő kántortanító, ott lakott a templom mellett, valamint én is, mert én meg a 
református parókia vendége voltam, - ott 
lakván a menyasszonyom. 
Ösmertem én ennek a falunak apraja-nagyját, mesemondó öregasszonyait, 
híres verekedő legényeit, nótás leányait. Nem egy estét töltöttem lakodalmak 
alkalmával a parasztházaknál, csöndesen elbeszélgetve az öreg emberekkel a világ 
sorsáról. Ők a kis faluról, én a nagy világról. Éreztem rajtuk a föld szagát; 
arcukon láttam a nap barnaságát; mozdulataikban azt a szegletességet, mely a 
szabadban élő emberek sajátsága, akik társasághoz lévén szokva, zárt helyen nem 
jól, szűken érzik magukat 
, mint a ketrecbe zárt oroszlán. 
Fényes úri mulatságokon sokszor untam magamat: parasztemberek közt 
soha. Mert a civilizáció rontja az embereket, s mikor a néppel érintkezem, 
romlatlan milliók érzelem- és gondolatvilágával vagyok összeköttetésben. 
A kánto 
rtanító sokszor csudálkozott a mi jóízű beszélgetésünkön. Ő neki elég 
baja volt a gyerekekkel, a felnőttekkel már nem volt kedve foglalkozni. 
Érdekes, mikor egy kis falu öregebb emberei elkezdenek emlékezni az 
általuk belátható multra. A 48-at természetesen mindenki tudja közülük. Sokan 
elmentek honvédnek, s mind vissza is tértek, csonkán, bénán, de visszatértek. 
A falu közepén, a domboldalon, van egy szép úri lak, mellette nagy 
angol kert: ebben lakik a gazdag földesúr, akinek hajdan a falu laktói jobbágyai 
voltak. Most fehérhajú, visszavonult, csöndes öreg ember. 48-b 
an ő is elment honvédnek a legényekkel. Mert az ő apja csinálta a 
mozgalmat a faluban, ő egyszülött fiát is a háborúba küldte. Még osztrák katonának 
is besorozták, s Triesztben feküdt garnizonban. 
Azt is nem egyszer hallottam, hogy retiráltak erre a tápió-bicskei 
csata után a németek. Falubeliek hallották a nagy ágyúzást, s fölmentek a 
szélmalomdombra. Úgy látták aztán a falu határában végigvonulni az osztrákot, de 
be nem jött. Másnap már magyar huszárok patroliroztak át a falun, akiket jól 
megitattak borral s elláttak szalonnával. Nem tudtam én a mesék 
ből egyetlen hőstettet vagy csak egy kis szerény dicsekvést is 
kihúzni. 
Lehet, hogy legendás dolgokban vettek részt, lehet, hogy tán már 
megúnták vagy elfelejtették az eseményeket. De én harapófogóval is alig tudtam 
kihúzni belőlük valamit. A földesúr, Kál 
mán bácsi beszélt néha egyet-mást, amikor kertjében 
sétálgattunk. 
- Ne csodáld, öcsém, ha elhallgattunk a régi harcos időkről. Nagyon 
rosszul áll az ilyen vén, tehetetlen embereknek, akik egy szalmaszálat se tudnak 
már keresztbefektetni, a haditetteikkel való kérkedés. Azután olyan régen volt, 
akik körülöttünk élnek, dolgoznak, az újkor szülöttei, meg se értenek bennünket. 
Én voltam egypár ütközetben, de igazán nem emlékszem semmire. Azt tudom, hogy az 
isaszegi csata napján foglyokat őriztem, s a horvát és 
német katonák összeverekedtek és nekünk közéjük kellett lőni, hogy 
lecsillapodjanak. Azt is tudom, hogy amikor Pestet újra elfoglaltuk, én egy Singer 
nevű zsidó vargánál voltam beszállásolva, aki olyan fényes lakomát rendezett magam 
és két honvédtársam ti 
s 
zteletére, hogy öt napra elrontottam koplaláshoz szokott gyomromat. 
Álltam őrt Kossuth lakása előtt és Görgey főhadiszállásán. Kenyereskocsikat 
kísértem Vácig, ahol egy öreg asszonytól, akinek a fia velem szolgált s akiről 
neki jó híreket hoztam, egy ez 
ü 
stforintot kaptam ajándékba. Aztán a nagysallói ütközet után kétszáz 
elfogott osztrák gránátost kísértem le Pestre. Ezek az én élményeim. Ezekből 
bizony te nem igen fogsz regényeket csinálni. 
- Valami Lantay-fiút említett Kálmán bácsi... 
- Igen, ő velem 
együtt volt besorozva cserepárnak. Gazdag régi nemesi családból 
származott... Fene egy legény volt... 
- Mit tett? 
- Sok mindenféle bolondságot... Egyszer egy új hadnagy megkérdezte 
tőle, hogy hívják? 
- Edmund von Lantay. 
- Mit von, - kiáltott a hadnagy, - egy ilyen komisz közlegénynek nem 
szabad a von-t használni. Elég lesz Edmund Lantay. 
A fiu kipirult és visszafelelt: 
- Jegyezze meg uraságod, hogy az én őseim már akkor nemes emberek 
voltak, amikor még osztrák nem is volt a világon. 
A hadnagy rögtön vasrav 
erette Lantayt, s két hónapra becsukták. Mikor kiszabadult, 
rendszeres, de ravasz hadjáratot kezdett a tisztikar ellen. Összeszedte a 
besorozott volt honvédeket és abban a közönséges komisz mundérban a város legelső 
kávéházába, kocsmájába, cukrászboltjá 
b 
a vitte őket, ahová a tisztek jártak s ott likőröztek, pezsgőztek, a 
szegényes gázsijukból nagynehezen éldegélő szubalternus tisztek nagy bosszuságára. 
Végre a közlegényeket direkt eltiltották a nyilvános helyek látogatásától, Lantayt 
pedig újra becsukták 
. 
Így mulattunk mi egykor Trieszt városában. 
A mi lengyelünk 
Úgy tátom, hogy ma már minden valamirevaló írónak van egy lengyele, 
van Jókainak, van Mikszáthnak; s minthogy én magamat valamirevaló írónak tartom, 
ezennel én is kirukkolok az én lengyelemmel, nehogy az unokáimat azzal csúfolják, 
hogy miféle író lehetett a ti nagyapátok, akinek még csak lengyele se volt? 
Az első lengyel (nem szoktam dicsekedni, de nekem több van mint 
másnak) indirekt lengyel volt, kinek esete jóval születésem előtt történt, s kinek 
alakja szájhagyomány útján szállt rám. 
Egy őszi estén, az ötvenes évek legelején, - meséli a szájhagyomány, 
- begördül apám udvarára egy kocsi, s leszáll belőle egyik barátja, valami 
teljesen idegen emberrel. 
Az idegen alacsony, himlőhelyes, gyér szőkeszakállú fiatalember volt. 
Mikor apám szobájában maguk maradtak, a birtokos megmondta, hogy az egy lengyel, 
ak 
i Visocki légiójában küzdött, s miután mindeddig nem tudott külföldre 
menekülni, a magyar családok rejtegetik. 
Apám nem nagyon örült a vendégnek. Már negyvenkilencben, a világosi 
katasztrófa és a komáromi kapituláció után megkóstolta, mit tesz bujdosókat 
rejtegetni, zsandárlóhoz kötve, sáros úton trappolni az osztrák hatóság elé. Pedig 
már akkor négy apró gyerek szája tátogott az asztal körül életért, mint a 
verébfiókoké a fészek pereme körül. De hát a szerencsétlennek e pillanatban nem 
volt hová mennie, a másik birtokosnál való tartózkodását már elárulták, s oda 
minden percben megérkezhetett a zsandár. Így hát, ha nem örült is, de elfogadta a 
szerencsétlent. 
Olyan szobát adott neki, melyből egyrészt kiugorhatott az ablakon a 
kertbe, másrészt lépcsőn fölmehetett a padlásra, onnan kijuthatott a tetőre, onnan 
pedig átugorhatott a szomszédház udvarára. 
Erre az apám mind beoktatta a lengyelt, mielőtt a szobájába 
elhelyezte. Adott még neki egy öltözet ruhát, egypár magasszárú bagariacsizmát, 
egypár jó huszárpisztolyt, egy tarisznyát, melybe minden este friss kenyeret és 
szalonnát tettek, hogyha hirtelen ugrik, magával vihesse, s ne vesszen éhen az 
erdőn. 
Akkor megmondta neki, hogy ne jöjjön ki a szobájából soha, csak ha ő 
hívja, vacsorát vitt be s rázárta az ajtót 
. 
Másnap a lengyel kijelentette apámnak, hogy ő nagyon únja magát, s 
küldjék be legalább a gyerekeket, hadd játsszék velük. A gyerekek be is mentek, s 
majdnem délig bent voltak. 
- Hát mit játszottatok? 
- A bácsi oly szépeket mesélt. 
Délután újra bementek az apróságok, még anyám is örült, hogy ilyen jó 
pajtásra akadtak s nem lábatlankodnak neki. Estefelé, miután már a gyerekek 
kijöttek, a lengyel kérette az apámat. Képzelhetik bámulatát, mikor a lengyel 
eléje tart egy képet - a négy gyerek akvarellbe lefestve, pompásan, 
élethíven. 
- Tegye el uram, emlékül. Ne mondja, hogy hálátlan vagyok jóságáért, 
mellyel tán szabadságát s családja mindennapi kenyerét kockáztatja. 
Második nap leföstötte az édesanyámat, harmadik nap az édesapámat, s 
a képek szép sorjában ott ékeskedtek a vizitszoba falán, s bizony ezek voltak a 
ház legszebb képei. 
Ötödik nap éjjel az a földbirtokos, aki a lengyelt oda hozta, 
kopogtatta meg apám ablakát, s beszólt: 
- Te, nálam már tegnap kutattak s azt hallottam, nyomon vannak. 
Lehet, hogy még az éjjel ide érnek. Hová tesszük a lengyelt? 
Apám gyorsan felöltözködött s kiment. A birtokos már ott állt 
a tornác előtt, párolgó lovát (ugyancsak megkergette!) kantárszáron 
fogva. Egy darabig tanakodtak. Végre az apám megszólalt: 
- Most hirtelenében talán legjobb lesz, ha a szőlőmbe megy. Ott a 
présházban ellakhatik, mig jobbat nem találunk. 
- Helyes. Nyitva van a pajtáskert hátsó kapuja? 
- Nyitva. 
- Isten áldjon meg. A kertek alatt s aztán az erdőbe megyek vissza, 
hátha az úton szembejönnek már a zsandárok. 
Ezzel eltünt. Apám rögtön felköltöttre, felöltöztette jól a lengyelt 
(ki tudja, mikor jut újra ruhához!), aztán elvezette az istállók felé. 
- Te, Ferkó, - így szólt be. 
- Parancs, tekintetes úr? - felelt vissza, egy hang, s a béresgazda 
jelent meg. 
- Ezt az urat elvezeted a szőlőbe, s ott hagyod a présházba. Aztán 
haza jössz rögtön. 
- Igenis, értem. 
Apám 
megmagyarázta a lengyelnek az öregbéres mostani szerepét s 
megnyugtatta, hogy teljesen megbízhatik benne. Figyelmeztette, hogy nappal ne 
jöjjön elő a pincéből, azzal megölelték, megcsókolták egymást, s a lengyel eltünt 
a homályban a gazdával. 
Apám vissz 
atért a házba, pipára gyujtott, s az utcára szolgáló ablak elé ült, 
az öreg feketebőrös karosszékbe, melyben már a nagyapám, a dédapám is gondolkozott 
a világ mulandóságáról s a pénz makacs távolmaradásáról. 
Késő éjjel, tán már hajnal felé is járhatott, ló 
dobogást hall. Nyugton marad, megvárta, míg megzörgették a kaput. 
Ekkor kiszólt az ablakon: 
- Ki az? 
- Zsandárszakasz. 
- Mi tetszik? 
- Egy lengyel bujdosót keresünk. 
- Itt nincs semmiféle lengyel bujdosó. 
- Azt majd megnézzük magunk. 
- Tessék. 
Még egy kic 
sit szítta a pipáját (szimulálta az öltözködést), aztán gyertyát 
gyujtott s kiment. A zsandárok azalatt már kinyitották a kaput, s a tornác előtt 
álltak. 
Valamennyi leszállt a lóról, s a káplár minden ablak elé egy legényt 
állított fölhúzott pisztollyal. 
A hadnagy kivont karddal apám elé lépett. 
- Fogjon gyertyát s menjen előre. Két ember itt marad az ajtóban. 
Majd magam kutatom ki a lakást. 
Először is a vizitszobába mentek. A hadnagy letette a kardját az 
asztalra és szólt: 
- Önnél egy Stravnicki nevű leng 
yel van. 
- Nincs. 
- Akkor már megugrott. 
Apám nem felelt. 
- Beszéljen egészen őszintén, úgyis tudok mindent. Ezeket a képeket ő 
festette. 
S a lengyelnek a falon függő képeire mutatott. 
Apám meglepetve nézett az ifjú katonára. A hadnagy folytatta: 
- Az öné 
a nyolcadik család, amelynél ezeket a képeket megtalálom. Ebből 
tudom, hogy a lengyel ott járt. Tehát itt is volt? 
- Volt. 
- S hol van most? 
- Mit tudom én? Elbujdosott az éjszakában. Fut valahol a mezőn, vagy 
tán beleesett valami gödörbe, kitörte a karját 
s néma kínjában harapja a földet. Tessék utána menni, hadnagy úr, ez 
az ön kötelessége. Hallgatni, el nem árulni semmit: ez meg az én 
kötelességem. 
Az ifjú arca elpirult. 
- Ne tessék rám haragudni, én kötelességemet teljesítem. 
- Tudom. Tessék kikutatni a lakást. De becsületszavamra mondom, hogy 
a lengyel már elmenekült. 
- Köszönöm, megyek tovább. S jegyezze meg magának Seeburg 
zsandárhadnagyot, akinek az öccse két év előtt elesett Magyarország ügyéért, mint 
a bécsi halálfejes légió vitéze. 
Apám melegen megszorította az ifjú katona kezét. 
- Az Isten áldja meg, hadnagy úr. 
- Én kergetem, s ha lehet, elfogom azt a lengyelt, de önök, kik 
rejtegetik nyugodtak lehetnek: én nem fogok komiszkodni senkivel. 
Sarkon fordult s elment. 
* 
Ez a története a mi lengyelünknek. Indirekt, mert magam nem ismertem 
személyesen, csupán a családi legendából. 
Bőr János 
Nem írok én róla se vidám, se szomorú történetet, de lesz neki egy 
jeles tulajdonsága: igaz. Megérdemli ennélfogva, hogy figyelemmel olvassák. 
A hőse egy debreceni civis, de a történetet nem Debrecenben 
hallottam, pedig sokat megfordulok ott. Egy jó barátom mesélte el s mikor 
befejezte, könnytől csillogó szemmel néztünk egymásra. Pedig a történet, mint 
mondám, nem szomorú, de van benne valami magasztos, lélekemelő. 
Nem cifrázom, hanem elmesélem úgy, ahogy hallottam. S ha valami bánt, 
csupán az, hogy rongyból készült papírosra kell írnom, nem pedig márványba 
vésnem. 
augusztus másodikán volt a debreceni csata, Nagy Sándor generális 
hadteste s ötször akkora orosz sereg között. A magyarok vitézül verekedtek, 
ameddig bírták, de végre a városon keresztül harcolva, visszavonultak. Az orosz 
lovasság utánuk. 
A honvédek meg-megálltak s egy sortüzet bocsátottak vissza az 
ellenségre, ho 
gy az üldözés lassubbodjék, s ők egy kis egérútat nyerjenek. Egy 
ilyen golyóváltás alkalmával történhetett, hogy miközben az oroszok 
visszarebbentek, egy tiszt átlőtt vállal leesett a lóról s keserves nyögések közt 
fetrengett a földön. 
A kapujából látta ez 
t Bőr János debreceni gazda, látta azt is, hogy a tiszt integetett 
neki, s a szenvedés nemzetközi nyelvén megértette, hogy a sebesült tőle segítséget 
esd. Habozás nélkül odament, fölvette erős karjaiba s bevitte a házába. 
De még le se tette, ott termettek 
a poros, dühös, puskaporfüstös honvédek s a tisztet agyon akarták 
lőni. 
De Bőr János fölkapta az öreg fejszét, az ajtóba állt s így 
szólt: 
- Akit én a házamba fogadtam, az az én vendégem. Mint magyar ember 
nem engedhetem meg, hogy a hajaszála is meggörbüljön. Az ellen pedig mint magyar 
ember és keresztény ember egyaránt protestálok, hogy a magával tehetetlen 
sebesültet bántalmazni merjék. Még pedig fejszével protestálok. 
Nem tudom, mert arról nem értesültem, hogy az izgatott harcfiakra 
melyik argumentum hat 
ott. Denikve otthagyták Bőr Jánost a sebesült muszkájával együtt s 
tova siettek. 
A tiszt mindent látott onnan belülről s mikor a gazda belépett, hogy 
sebét friss vízzel megmossa, köszönetet rebegve nyujtotta felé ép balkezét. 
Mikorra a tisztet levetkőztette, úgy ahogy a sebét is bekötözte, inni 
is adott a nyavalyásnak, a feje alját is megigazította, a harc elvonult s a város 
lecsöndesedett. Ekkor a tiszt balkézzel egy cédulát írt, átadta neki, hogy azzal 
menjen a vezénylő tábornok lakására s majd rendbe j 
ön minden. 
A nagy, kéttornyú templom előtt egy teljes gyalogezred állt, előtte a 
rezesbanda, amely tele tüdővel fújta egymásután két császárnak a himnuszát - és 
egy nemzetnek a halálát. Bőr János uram nekitámaszkodott a városház oszlopának, 
szemére húzta ka 
lapját s csak úgy alóla nézett a villogó sisakok, fegyverek ezreire, 
a pogányok seregeire. Én jó Istenem, hogy mertek azok a gyerekhonvédek ezekkel a 
szakállas pusztai farkasokkal szembeszállni! 
Jöttek a tiszturak a városházára, az az aranygalléros ott leg 
elől bizonyosan a főfő-generális. Bőr János uram eléje lép, úgy ahogy 
dukál, nem éppen dacosan, de nem is alázatosan, köszön neki s a papirost a kezébe 
adja. 
A tábornok megáll, elolvassa, arcán meglepetés látszik, hátrafordul, 
beszél valamit a tiszteknek, 
mind élénk fölkiáltásokat hallatnak, s ekkor előlép egy osztrák 
tiszt (az uniformisát már ismeri Bőr gazda, mert voltak ilyen foglyok Debrecenben) 
s magyarul így szólt: 
- Hol van az az orosz tiszt megsebesülve? 
- A jobb válla van keresztüllőve. 
- Tudja-e kend, hogy ki az? 
- Honnan tudjam, mikor nem értek a nyelvén. 
- Az bizony egy valóságos Dolgorucki herceg. 
- Herceg? Már én arról se tehetek. 
Pár perc múlva Bőr János uram vezetése alatt két orvos, az osztrák 
tiszt s egy szakasz katona indult a sebesülthöz 
. Nagyúr lehet, gondolá az öreg, hogy ilyen ceremóniával mennek a 
segítségére. Hogy elbámul majd az anyjuk, ha ezzel a sok cifra néppel a portára 
bevonulunk. 
Az orvosok azonnal a seb kikutatásához fogtak, s szerencsésen ki is 
vájták valahonnan a golyót s 
utána annak orvosi rendje és módja szerint bekötözték a sebet. El is 
akarták rögtön vinni valami Szent Mihály lován, de a herceg kérte, hogy hagyják 
ott. A lakás tiszta, az udvar árnyékos, van kert is hozzá, ő ebben a jóleső 
csöndben marad egypár napig s 
a 
kkor maga fog jelentkezni. Csak azt kívánja, hogy őrség maradjon a 
háznál. 
Úgy is lett. A fiatal sebesült ott maradt Bőr János uram házánál, s 
naponta fogadta a tisztek egész tömegének látogatását. Az udvarban egy káplár 
vezetése alatt hat ember tanyázott, egy közölök éjjel-nappal a kapu előtt járkált 
föl s alá. A sebesült a generális konyhájáról kosztolt, a legénység is valami 
katonai kantinból hozta magának a menázsit, nem volt velük semmi baj. Sőt 
fölsöpörték mindennap az udvart, föl is locsolták, kapál 
t 
ak és öntöztek a kertben, illedelmes, jó fiúk voltak ezek a híres 
kutyafejű tatárok. Főzött is egyszer nekik Bőr Jánosné nemzetes asszony vagy négy 
rőf debreceni kolbászt s ugyancsak elcsodálkozott rajta, hogy ezt a muszkák nyers 
uborkával ették. De mé 
g 
jobban elcsodálkozott azon, hogy nem lett tőle semmi bajuk. 
Ötödik nap Dolgorucki herceg fölkelt az ágyból s elhivatott egy 
tolmácsot, hogy a háziaktól búcsút vegyen. 
- Arról van szó, Bőr gazda, hogy mit kíván az öt napért? 
- Miféle öt napért? 
- Amit a herceg itt töltött magánál. 
- Csak nem fizettetek a vendégemmel? Mondja meg neki, hogy ez nálunk 
nem szokás. Kiszólanának a városból, ha megtenném. 
A tolmács megmagyarázta a hercegnek. 
- De maga az életemet is megmentette, - felelt elcsodálkozva az 
orosz. 
B 
őr uram rántott egyet a vállán. 
- Minek tartana engem az úr, ha azért pénzt számítanék föl? 
Az orosz meghatottan nyujtotta ép balkezét a civis felé. Ezt már 
elfogadta, meg is szorította a gazda. 
- De az aranyórámat láncostól csak elfogadja? 
- Nem lehet, - felelt az öreg elborult arccal, - mert az úr mégis 
csak katonája annak az ellenséges hatalomnak, mely ezt a nyomorult országot 
elgázolta. Tartson meg szíves emlékében, az Isten áldja meg. 
Az oroszok elvonultak, jöttek a németek... rémuralom borult az 
országra. 
Vag 
y két esztendő múlva, egy napon a 
bezirkerhez 
, vagy nem tudom miféle állathoz citálták Bőr János uramat. 
- Maga az a Bőr János, aki 1849 augusztus 2-dikán megmentette 
Dolgorucki herceget, Miklós cár ő felsége főhadsegédének a fiát? 
- Én nem tudom, ki ija-fia volt, csak annyit tudok, hogy herceg volt 
és sebesült volt. Ott feküdt a házamnál öt napig. 
- Dolgorucki herceg kérésére a mi kegyelmes császárunk kegyeskedett 
kendnek emberbaráti cselekedetéért egy érdemrendet adományozni. 
- Micsodát? 
- Érdemrendet, me 
lyet holnap délelőtt nyilvánosan és ünnepélyesen a mellére 
tűzünk. 
- Nagyon köszönöm, de én nem leszek jelen. 
Általános hüledezés támadt. 
- Micsoda beszéd ez? 
- Én orosznak és nem németnek tettem szolgálatot, ha tettem. De nem 
is tettem. Én csak felebaráti 
kötelességemet teljesítettem. Nekem ezért földi jutalom nem jár. Az 
orosztól sem fogadtam el, mért fogadjam el a némettől. Minden jót kívánok. 
Ezzel kifelé indult. De az ajtóban hirtelen megállt. Alakja már nem 
volt olyan merev, mikor visszavonult. A hangja pedig éppen alázatos volt, mikor 
megszólalt. 
- Azt tetszett mondani, hogy a császár ő felsége akar 
megjutalmazni? 
- Azt. 
- Hát eszerint a császár ő felsége kegyes jóindulattal viseltetik 
irántam? 
- Biztosra veheti. 
- Hátha én valami mást kérnék tőle, me 
gadná? 
- Lehet. 
- Hát akkor kérek. Tekintetes úr, vegye eszébe az én nagy 
kérésemet. 
- Mi az? Beszéljen. 
- Tekintetes úr, a mi áldott jó papunk, Könyves Tóth Mihály, nehéz 
rabságban sínylődik, Jozefstadt városában... Szíveskedjék a császár ő felségéhez 
föl 
terjeszteni alázatos kérésemet, hogy tessék a papunkat szabadon 
bocsátani. Nem kérek én semmit a világon csak ezt. 
A tisztviselő csak ennyit felelt: 
- Elmehet. 
Nehéz szívvel fordult ki a szobából Bőr János uram, de a folyosón 
megállt. Gondolkodott. Végre v 
isszafordult, s bement a bezirkerhez. 
- Tekintetes úr! Utoljára próbálok valamit kérni. Engedjék meg 
néhányunknak, debreceni öreg polgároknak, hogy elmenjünk Jozefstadtba s husvétkor 
Könyves Tóth Mihály nagytiszteletű úr szolgáltassa nekünk az úrvacsorát. 
...Ezt megengedték. Bőr János uram és néhány polgár elutazott 
Jozefstadtba. Vittek magukkal sesztakerti bort, debreceni kenyeret; a debreceni 
nagytemplom kelyhét; K. Tóth Mihály uram palástját... 
...És Könyves Tóth Mihály uram a debrecenieken kívül háromszáz rab 
magyarnak felekezeti különbség nélkül isteni tiszteletet tartott és kiszolgáltatta 
az Úrvacsorát Jozefstadtban, az Úrnak 1851-ik esztendejében... de jó maga még 
ezután is öt esztendeig zörgette a fekete osztrák rabbilincset. 
